<html>

<!-- Mirrored from home.nakhon.net/pipe/Article/megaman_x.html by HTTrack Website Copier/3.x [XR&CO'2014], Thu, 30 Jun 2022 11:11:01 GMT -->
<head>
<title>Megaman X</title>
<meta http-equiv="Content-Type" content="text/html; charset=windows-874">
<style type="text/css">
<!--
body {  margin: 0px  0px; padding: 0px  0px}
a:link { color: #005CA2; text-decoration: none}
a:visited { color: #005CA2; text-decoration: none}
a:active { color: #0099FF; text-decoration: underline}
a:hover { color: #0099FF; text-decoration: underline}
-->
</style>
</head>

<body bgcolor="#FFFFFF">
<p>เกม Megaman X<br>
  ++ Game :: Megaman X<br>
  ++ เครื่องเล่น :: SFC, PC<br>
  ++ โดย :: คุณ CHAN<br>
  ++ E-mail :: i_am_chan@hotmail.com</p>
<hr>
<p>เกริ่น<br>
  บทความนี้ คุณ CHAN เขียนส่งมาให้ผมครับ<br>
  หลังจากที่ผมลงบทความเรื่อง Megaman X7 ของคุณ CHAN ไปแล้ว<br>
  ไว้ว่างเมื่อไหร่ จะลงภาพในเกม จุดต่างๆ บอสต่างๆ และอื่นๆ ให้ครับ<br>
  น้องชายของผมเก็บภาพไว้ให้หมดแล้ว แต่ยังไม่ว่างทำ ^^;</p>
<hr>
<p>Megaman X </p>
<p>Megaman X คือซีรี่ส์ภาคต่อจาก Megaman Original โดยจะมีตัวเอกในการดำเนินเรื่องคือ 
  X และ Zero คู่หูของเขา ซึ่งสังกัดอยู่ในกองกำลังอิเร็คกูล่าร์ฮันเตอร์คอยปราบปรามพวกหุ่นยนต์ที่ผิดปกติ 
  หรือที่เรียกกันว่า Maverick ซึ่งบอสประจำซีรี่ส์เอ็กซ์นี้คือ ซิกม่า อิเล็กกูล่าร์ที่ต้องการจะยึดครองโลกและทำลายเผ่าพันธุ์มนุษย์ 
</p>
<p>การบังคับ <br>
  ในภาค X นี้ X ตัวเอกของเราจะมีรูปแบบการเคลื่อนไหวมากกว่าภาคออริจินอล เราสามารถกดปุ่มยิงค้างไว้เพื่อสามารถปล่อยพลังลูกใหญ่ได้เหมือนกับภาคเก่าๆ 
  ที่ผ่านมา และที่เพิ่มเข้ามาก็คือ เราสามารถไต่กำแพงขึ้นที่สูงได้ โดยการกดปุ่มทิศทางเข้าหากำแพงแล้วกดกระโดดรัวๆ 
  ใน X ซีรี่ส์นี้สิ่งที่จำเป็นมากที่สุดอย่างนึงคือ ชุดเกราะ ซึ่งปกติแล้วชุดเกราะที่ครบชุดแล้วจะประกอบด้วยส่วน 
  4 ส่วนด้วยกัน คือ ส่วนหัว ส่วนแขน ส่วนลำตัว ส่วนขา ซึ่งทุกๆ ภาคจะมีชุดเกราะแตกต่างกันออกไป 
  และจะมีสรรพคุณส่วนใหญ่ต่างกันด้วย สิ่งที่จำเป็นรองมาที่มีทุกๆ ภาคก็คือไลฟ์อัพ 
  (หัวใจ) ตอนแรกเราจะเริ่มมาด้วยขีดพลังที่ค่อนข้างสั้น ไลฟ์อัพสามารถที่ทำให้ขีดจุพลังของคุณยาวขึ้นอีก 
  2 ขีด ยกตัวอย่างเช่น ในภาคนี้เราจะเริ่มต้นด้วยขีดพลังที่จุได้สูงสุดแค่ 16 ขีด 
  ในเกมส์จะมีไลฟ์อัพ 8 ชิ้น นั่นหมายความว่าถ้าเก็บครบขีดจุพลังสูงสุดของคุณก็จะเป็น 
  16+(8x2)=32 ขีด และสิ่งสำคัญอีกอย่างคือ ถังพลังงานสำรอง (Sub Tank) ในภาคออริจินอลนั้นจะเรียกกระป๋อง 
  E ซีรี่ส์ X นี้ Sub Tank จะแตกต่างตรงที่หาได้จำนวนจำกัด เวลาได้มาแล้วมันจะเป็นถังเปล่าๆ 
  เติมพลังไม่ได้ทันที เราต้องเก็บเม็ดเติมพลังสะสมไว้ในถังนั้น สะสมมากเท่าไหร่ก็เติมได้มากเท่านั้น 
  การสะสมพลังคือ ขีดพลังชีวิตของเราต้องเต็มก่อน จากนั้นเมื่อเราเก็บเม็ดพลังงานชีวิตอีก 
  ตัวเกมส์ก็จะเอาพลังส่วนเกินใส่ให้ Sub Tank โดยอัตโนมัติ </p>
<p>ความแตกต่างระหว่าง Megaman X ภาคซูเปอร์แฟมิคอมกับภาคคอมพิวเตอร์ <br>
  Megaman X มีภาคคอมพิวเตอร์เช่นกัน แต่รายละเอียดของเกมส์ไม่เหมือนกันซะทีเดียว 
  ซึ่งมีความแตกต่างกันดังนี้ <br>
  1. ภาคเครื่องซูเปอร์จะใช้ระบบพาสเวิร์ด ภาคคอมจะใช้ระบบเซฟ <br>
  2. ภาคเครื่องซูเปอร์จะมีหุ่นยนต์ (Ride Armor) ให้ขี่ตามที่ต่างๆ ส่วนในภาคคอมจะไม่มี 
  <br>
  3. ภาคคอมนั้น X สามารถเกาะกำแพงได้เร็วกว่าภาคซูเปอร์ <br>
  4. ภาคคอมนั้นบอสบางตัวจะมีความกระจอกกว่าเครื่องซูเปอร์แฟมิคอม <br>
  5. ภาคคอมเก็บพลังงานเติมใน Sub Tank ได้ง่ายกว่า <br>
  6. ที่บางที่ในภาคคอมจะไม่เหมือนกับในภาคซูเปอร์ เช่น ถ้ามีหลุมบางหลุม บางทีเครื่องซูเปอร์เราจะต้องยืนชิดๆ 
  ปากหลุมแล้วกระโดดถึงจะพ้นพอดี แต่ภาคคอมกระโดดยังไงก็ได้ก็พ้น สรุปคือ ระยะจากที่นึงไปยังที่นึงในหลายๆ 
  ที่ ในภาคคอมจะมีระยะสั้นกว่า <br>
  7. ภาคคอมเก็บฮาโดเคนได้ง่ายกว่า <br>
  8. ตอนเวลาซีโร่ใกล้ตาย ถ้าเรายังไม่มีส่วนแขน เขาจะมอบให้กับเรา นั่คือภาคซูเปอร์ 
  แต่ภาคคอมยังไงก็ไม่ให้ <br>
  9. ภาคซูเปอร์เราสามารถทำลายบล็อคบางบล็อคได้ด้วยวิธีการกระโดดถีบ (กระโดดเกาะกำแพงใส่บล็อครัวๆ) 
  แต่ภาคคอมการที่เราจะทำลายบล็อคใดๆ ก็ตามจะต้องได้เกราะส่วนหัวก่อนเท่านั้น <br>
  10. ภาคคอมมีสูตรโกงโดยการพิมพ์ข้อความที่คีย์บอร์ด (จะบอกรายละเอียดการโกงไว้ท้ายบทสรุป) 
</p>
<p>บอส <br>
  บอสภาคนี้มี 8 ตัวเหมือนเดิม ปราบได้ก็จะได้อาวุธของมันมา แล้วถ้าเรามีส่วนแขน 
  เราจะสามารถชาร์จอาวุธเพื่อเพิ่มพลังอาวุธได้ บอสในภาคญี่ปุ่น (RockmanX) จะมีชื่อเรียกแตกต่างจากภาคอังกฤษ 
  (MegamanX) ซึ่งในที่นี้จะเรียกเป็นชื่ออังกฤษ และสิ่งสำคัญเกี่ยวกับบอสของเอ็กซ์ซีรี่ส์อีกอย่างนึงคือ 
  บอสทุกตัวจะมีดีไซน์โดยใช้สัตว์หรือพืชเป็นต้นแบบ <br>
  1. Chill Penguin หุ่นนกเพนกวิน ใช้น้ำแข็งเป็นอาวุธ <br>
  อาวุธที่ได้จากการปราบบอส Shotgun Ice <br>
  สามารถยิงน้ำแข็งออกไปในแนวตรง เมื่อกระทบศัตรูหรือของแข็งจะแตกเป็น 5 แฉก <br>
  ชาร์จช็อต จะสามารถปล่อยเลื่อนหิมะออกมา ซึ่งเราสามารถขี่ไถลไปตามพื้นได้และใช้ทำลายศัตรูได้ด้วย 
  <br>
  2. Spark Mandrill หุ่นลิงแมนดริล ใช้ไฟฟ้าเป็นอาวุธ <br>
  อาวุธที่ได้จากการปราบบอส Electric Spark <br>
  สามารถยิงกระแสไฟฟ้าไปข้างหน้า เมื่อกระทบศัตรูหรือของแข็งจะแตกออกไป 2 ทาง คือบน-ล่าง 
  (ถ้าในภาคคอมมันจะไม่แตก) <br>
  ชาร์จช็อต จะสามารถปล่อยพลังไฟฟ้าขนาดใหญ่ออกนอกตัวเราเป็นแนวตรงทางด้านหน้า-หลัง 
  <br>
  3. Armored Armadrillo หุ่นตัวนิ่ม มีเกราะแข็งหุ้มตัวสามารถกันกระสุนได้ <br>
  อาวุธที่ได้จากการปราบบอส Rolling Shield <br>
  สามารถปล่อยลูกพลังกลมๆ ไปข้างหน้าแล้ว จะไหลลงพื้นที่ต่ำกว่า ถ้าไหลไปเรื่อยๆ 
  แล้วกระทบกำแพงก็จะระเบิดหายไป <br>
  ชาร์จช็อต จะสามารถปล่อยบาเรียล้อมรอบตัว พวกศัตรูที่อ่อนแอถ้าชนบาเรียนี้ก็จะตายโดยที่บาเรียเราไม่สลายไป 
  สามารถไล่ชนศัตรูกระจอกได้เรื่อยๆ ไม่ควรชนศัตรูที่แข็งแรงหรืออึดมากๆ เพราะบาเรียจะสลายไป 
  <br>
  4. Launch Octopus หุ่นปลาหมึกยักษ์ที่อาศัยอยู่ในทะเล มีมิซไซลเป็นอาวุธ <br>
  อาวุธที่ได้จากการปราบบอส Homing Torpedo <br>
  สามารถปล่อยมิซไซล์ตามล่าศัตรูได้ครั้งละ 2 อัน <br>
  ชาร์จช็อต จะสามารถปล่อยมิซไซล์รูปปลา ซึ่งมีคุณสมบัติเหมือนกัน ปล่อยออกมาทีเดียว 
  5 อัน <br>
  5. Boomer Kuwanger หุ่นแมงช้างที่มีความเร็วสูง ใช้เขา (กรรไกร) ที่หัวเป็นอาวุธ 
  <br>
  อาวุธที่ได้จากการปราบบอส Boomerang Cutter <br>
  สามารถปล่อยกรรไกรบูมเมอแรง ถ้าปล่อยแล้วไม่โดนอะไรเลยแล้ววกกลับเข้าหาตัวเรา เราก็จะได้ขีดพลังที่เราปล่อยไปกลับคืนมาด้วย 
  สามารถใช้อาวุธนี้เก็บของที่เราเข้าไปเก็บถึงได้ยากได้ด้วย <br>
  ชาร์จช็อต จะสามารถปล่อยกรรไกร 4 อันขนาดใหญ่ออกมาจากตัวทั้ง 4 ด้าน แล้วจะวกเป็นวงกลมเข้าหาเรา 
  1 รอบ แล้วก็พุ่งออกไปเป็นแนวตรงทั้ง 4 ด้าน <br>
  6. Sting Chameleo หุ่นกิ้งก่าคาเมล่อนที่สามารถพรางตาให้เข้ากับสิ่งแวดล้อมแล้วสามารถปล่อยหนามออกจากหางมันได้ 
  <br>
  อาวุธที่ได้จากการปราบบอส Chameleon Sting <br>
  สามารถปล่อยหนามเลเซอร์ไปข้างหน้าออกมาได้ทีเดียวพร้อมกัน 3 ทาง คือ ทางตรง เฉียงขึ้น 
  และเฉียงลง <br>
  ชาร์จช็อต ตัวเราจะเป็นสีลางๆ ศัตรูและหนามไม่สามารถทำอะไรเราได้ในระยะเวลาจำกัด 
  <br>
  7. Storm Eagle หุ่นอินทรีย์ที่มีพลังพายุเป็นอาวุธ <br>
  อาวุธที่ได้จากการปราบบอส Storm Tornado <br>
  สามารถปล่อยพายุออกมาในแนวนอน มีลักษณะยาว ทำลายศัตรูได้ติดต่อกันหลายครั้ง จึงมีความรุนแรงสูงมาก 
  <br>
  ชาร์จช็อต จะสามารถปล่อยพายุรอบตัวในแนวตั้ง และจะอยู่ชั่วระยะเวลาหนึ่ง มีพลังทำลายสูงยิ่งกว่าตอนที่ไม่ได้ชาร์ตช็อตอีก 
  <br>
  8. Flame Mammoth หุ่นช้างแมมมอธที่มีไฟเป็นอาวุธ <br>
  อาวุธที่ได้จากการปราบบอส Fire Wave ปล่อยพลังไฟติดปืนเราแล้วพุ่งออกไปข้างหน้าในระยะสั้น 
  ถ้าเรากดยิงค้างไว้ ไฟก็จะพุ่งค้างอยู่อย่างงั้นตามที่เรากด (แน่นอนว่าเสียพลังตามเวลาที่เรากดค้างด้วย) 
  ถ้าเราไม่มีส่วนแขน เราสามารถกดค้างได้จนหมดหลอด แต่ถ้ามี เวลาเรากดค้างซักพักไฟก็จะหายไปซึ่งจะเป็นการเตรียมให้เราปล่อยชาร์จช็อต 
  <br>
  ชาร์จช็อต จะสามารถปล่อยไฟลงพื้น แล้วไฟก็จะพุ่งออกจากพื้นมาเป็นเสาไฟ แล้วสายไฟก็จะเกิดขึ้นใหม่อีกหน้าเสาไฟอันเดิม 
  (เหมือนการเล่นเวฟ) แล้วเสาไฟก็จะรับช่วงต่อกันเรื่อยๆ จนสุดจอ ---- แต่อย่างไรก็ดี 
  อาวุธไฟเวลาชาร์จหรือไม่ก็ตามถ้าเอาไปปล่อยในน้ำไฟก็จะดับทั้งหมด </p>
<p>ลำดับการปราบ <br>
  บอสทั้ง 8 มีลำดับการปราบเรียงตามลำดับอยู่แล้วคือ 1 ปราบ 2 ปราบ 3 ไปเรื่อยๆ ถึง 
  8 แล้วอาวุธของ 8 ก็สามารถปราบ 1 ได้ เรียกว่าเป็นลำดับการปราบแบบลูกโซ่ นอกจากนั้นในซิกม่าสเตจก็จะมีบอสพิเศษอีก 
  ซึ่งจะมีวิธีการปราบดังนี้คือ <br>
  วาว่าแพ้ Homing Torpedo (ถ้าเป็นภาคคอมจะแพ้ Storm Tornado) <br>
  หุ่นแมงมุมแพ้ Shotgun Ice <br>
  หุ่นตุ๊กตาบูชายัญบนผนังแพ้ Chameleon Sting (ถ้าเป็นภาคคอมจะแพ้ Storm Tornado) 
  <br>
  หุ่นรถถังมังกรแพ้ Boomerang Cutter <br>
  เคลเบรอส หมาของซิกม่าแพ้ Shotgun Ice <br>
  ซิกม่าร่างแรกแพ้ Electric Spark <br>
  ซิกม่าร่างที่ 2 (ร่างสุดท้าย) แพ้ Rolling Shield </p>
<p>และในเมนูอาวุธ ยังมีแถบพลังอยู่อีกอันนึงคือ Escape.V สามารถใช้ออกจากฉากที่เคลียร์แล้วได้ 
  ซึ่งจะสะดวกมากเวลาเรากลับมาเก็บของจากด่านของบอสที่เราปราบไปแล้ว </p>
<p>ผลกระทบจากการปราบบอส <br>
  ในภาคนี้ถ้าเราปราบบอสบางฉาก ผลกระทบจากการปราบบอสตัวนั้นจะส่งผลถึงฉากของบอสบางตัวด้วย 
  มีดังนี้ <br>
  ถ้าเราปราบเพนกวินน้ำแข็งแล้ว เวลาเข้าด่านช้างไฟ ลาวาที่เคยพุ่งพล่านอยู่จะโดนน้ำแข็งจับทั้งหมด 
  <br>
  ถ้าเราปราบนกอินทรีย์แล้ว ยานที่เป็นเวทีต่อสู้ระหว่างเรากับนกอินทรีย์จะตกลงใส่โรงไฟฟ้าซึ่งเป็นด่านของลิงไฟฟ้า 
  ส่งผลให้ไฟที่นั่นดับๆ ติด แล้วกับดักไฟฟ้าไม่ทำงาน <br>
  ถ้าเราปราบปลาหมึก น้ำก็จะทะลักเข้าด่านป่า ส่งผลให้พื้นที่ต่ำๆ ของป่าบางที่บริเวณช่วงแรกๆ 
  ของฉากมีน้ำท่วม </p>
<p>บัญชีของที่ซ่อนอยู่ <br>
  - ชุดเกราะ 4 ชิ้น <br>
  ส่วนหัว เก็บแล้วสามารถโหม่งบล็อคให้แตกได้ ได้จากด่านนกอินทรีย์ <br>
  ส่วนลำตัว เก็บแล้วร่างกายจะแข็งแกร่งขึ้น 50% (เช่น ปกติเวลาเราโดนศัตรูตัวนึงแล้วลด 
  4 ขีด ถ้ามีเกราะส่วนลำตัวแล้ว เวลาชนศัตรูตัวเดียวกันพลังจะลดแค่ 2 ขีด) ได้จากด่านกิ้งก่า 
  <br>
  ส่วนแขน เก็บแล้วสามารถชาร์จช็อตบัสเตอร์ระดับ 3 และสามารถชาร์จอาวุธพิเศษได้ ได้จากด่านช้างแมมมอธ 
  <br>
  ส่วนขา เก็บแล้วสามารถแดช (สไลด์) ได้ ได้จากด่านเพนกวิน </p>
<p>----เทคนิคการใช้ส่วนขา เวลาเราแดชอยู่นั้น ให้กดปุ่มทิศทางตามที่เราแดชไปขณะแดชแล้วกดปุ่มทิศทางอยู่นั้นให้กดกระโดด 
  เราจะกระโดดได้ไกลขึ้นกว่าเดิม เราเรียกเทคนิคนี้ว่า แดชจั๊มพ์ คนเล่นใหม่ๆ ควรฝึกให้ชำนาญ 
  ถึงแม้ในภาคนี้มันจะเป็นแค่วิธีในการเอาของที่ซ่อนอยู่เท่านั้น แต่ภาคหลังๆ มันจะกลายเป็นพื้นฐานการบังคับไปทุกภาค---- 
</p>
<p>-ถังพลังงานสำรอง (Sub Tank) มี 4 ถัง อยู่ในฉากตัวนิ่ม ช้างไฟ นกอินทรีย์ และลิงไฟฟ้า 
  <br>
  -ไลฟ์อัพ (Life-Up) มี 8 ชิ้น อยู่ในทุกสเตจ สเตจละ 1 ชิ้น </p>
<p>วิธีการพิชิต <br>
  ในซีรี่ส์ x นี้ ส่วนมากเราจะไม่สามารถไปตามด่านบอสเพื่อปราบแบบลูกโซ่โดยตรงได้ 
  เราควรที่จะวางแผนในการพิชิตที่ดีเพื่อที่จะกลับมาเก็บของซ่อนในแต่ละฉากโดยใช้การเล่นน้อยรอบที่สุด 
  ดังนั้นวิธีการพิชิตนี้ จะขอแนะนำวิธีการไปที่สะดวกที่สุด </p>
<p>1. Opening Stage <br>
  ด่านที่เราต้องเล่นก่อนที่เราจะได้เลือกเล่นกับบอสทั้ง 8 ตัว เริ่มแรกเราจะได้เจอกับศัตรูแบบง่ายๆ 
  เช่น กงจักรที่พุ่งตรงมาแบบทื่อๆ ตัวที่ปล่อยคลื่นพลังกับปล่อยมิซไซล์ไปข้างหน้า 
  และตัวเจาะถนน ลุยไปซักพักหนึ่งจะเจอกับรองบอสซึ่งเป็นหุ่นแมลงยักษ์ ในด่านนี้จะมีรองบองซึ่งเป็นหุ่นแมลงยักษ์ที่ว่าทั้งหมด 
  2 ตัว ตัวนี้เป็นตัวแรก วิธีการปราบอย่างง่ายก็คือเดินยิงไปเรื่อยๆ เดินไปยิงไป 
  จนชนตัวมัน ถึงแม้จะเสียพลังเยอะหน่อยก็ให้แค่นเดินต่อไปเรื่อยๆ จนตัวเราอยู่ข้างหลังมัน 
  (วิธีนี้ใช้ได้ดีมากในภาคคอม) จากนั้นก็หันหลังมาแล้วยิงตลบหลังก็จะสามารถปราบมันได้อย่างง่ายดาย 
  ตัวมันจะร่วงลงพื้นโดยจะทิ้งพลังเม็ดใหญ่ให้เติมด้วย ให้เราลงไปเก็บแล้วไต่กำแพงขึ้นมา 
  ลุยต่อเราจะเจอหุ่นตัวกลมๆ มีขายาวๆ เดินไปมา จุดอ่อนมันอยู่ที่หัว ขามันยาวมากถ้าเราขี้เกียจสู้เราสามารถเดินลอดผ่านขามันไปเลยตัวเราจะไม่เป็นอะไรด้วย 
  ลุยไปอีกนิดเดียวก็จะเจอกับรองบอสหุ่นแมลงยักษ์อีกแล้ว วิธีการปราบก็เหมือนเดิม 
  หลังจากที่เราปราบมันได้แล้วเส้นทางที่เราจะลุยต่อไปจะเพิ่มความยากขึ้นมาอีกเล็กน้อย 
  ลุยต่อไปจะเจอกับบริเวณที่มีหลุมเยอะๆ ให้ระวังพื้นที่เราเหยียบให้ดี บางพื้นที่ๆ 
  เราเหยียบมันจะกรอบ เราอาจจะตกลงหลุมได้ถ้าไม่ระวัง แล้วก็ให้ระวังหุ่นแมลงปล่อยระเบิดด้วย 
  ให้ชาร์จพลังเตรียมไว้ตลอด เมื่อเจอหุ่นแมลงบินอยู่ให้สอยซะ ถ้าเกิดเราลุยจนพ้นบริเวณที่มีหลุมเยอะๆ 
  จนไปถึงช่วงที่มีทางเดินยาวๆ นั่นแสดงว่าเราพ้นช่วงทางกรอบ และลุยฉากนี้ไปได้ประมาณ 
  80% แล้ว ต่อมาก็จะเจอหุ่นยนต์บินได้มาก่อกวนเราเป็ยนระยะๆ มันจะมาประมาณ 3 ชุด 
  ชุดนึงมี 2 ตัว ให้เราชาร์จพลังเตรียมไว้ พอมันมาเป็นชุดให้เรากระโดดปล่อยจัดการทั้ง 
  2 ตัวในการยิงครั้งเดียว และต่อไปเราก็จะเจอกับหุ่นยนต์ขับรถ จัดการพังมันซะ ระหว่างทางมีทั้งหมดประมาณ 
  3-4 คัน ลุยต่อไปเรื่อยๆ จะเจอกับเครื่องบินยักษ์ มันจะส่งหุ่นยนต์ขับรถลงมาเรื่อยๆ 
  ให้พังมันให้ได้ 3 คัน แล้วเครื่องบินจะส่งบอสลงมา บอสคือ วาว่า สมุนเอกของซิกม่า 
  มันจะขี่ไรด์อาร์เมอร์มาสู้กับเรา <br>
  สู้กับบอส -- บอสตัวนี้สู้ยังไงก็ไม่มีทางชนะ เราจะต้องแพ้ตามเนื้อเรื่อง ก็ปล่อยให้มันยำเราไปเรื่อยๆ 
  มันจะยำยังไงของมันก็ช่างพลังของเราจะไม่มีทางลดต่ำไปกว่า 1 ขีด (คือไม่มีทางทีเราจะตาย) 
  พอพลังเราเหลือ 1 ขีด มันจะปล่อยกระสุนสีเหลืองมา ก็ให้โดนๆ ไปซะ ก็จะเป็นการจบการต่อสู้โดยที่เราเป็นฝ่ายแพ้ 
  แล้วมันจะมาจับเรา ในขณะนั้นเอง จะมีบัสเตอร์ของใครซักคนพุ่งมาจากขอบจอเด็ดแขนของไรด์อาร์เมอร์ที่จับ 
  X อยู่กระเด็น X ก็หลุดออกมาได้ บัสเตอร์ของซีโร่นั่นเอง เขาได้แดชเข้ามาพร้อมกับยิงบัสเตอร์ใส่วาว่าอีกนัด 
  แต่เครื่องบินยักษ์นั่นมารับวาว่าได้ทัน วาว่าก็กระโดดหลบบัสเตอร์ขึ้นเครื่องบินหนีไป 
  แล้วเราจะได้สนทนากับซีโร่ X จะบอกว่าบางทีเขาคงไม่อาจที่จะจัดการพวกซิกม่าได้ 
  แต่ซีโร่ก็บอกให้ X ไปจัดการพวกสมุนซิกม่าทั้ง 8 ตัว แล้วในขณะนั้นเราจะสามารถค้นหาของที่ใช้พาวเวอร์อัพแล้วเราก็จะสามารถต่อกรกับซิกม่าได้ 
  ส่วนตัวเขาจะค้นหาที่อยู่ของซิกม่า แล้วทั้ง 2 ก็จะแยกย้ายกันไป แล้วเราก็จะได้ลุยกับบอสทั้ง 
  8 ต่อ </p>
<p>2. ด่านเพนกวินน้ำแข็ง -- Chill Penguin stage <br>
  ฉากนี้จะเป็นฉากน้ำแข็ง แต่พื้นในฉากจะไม่ลื่น เริ่มมาก็จะเจอกับพวกศัตรูมาก่อกวนเราเป็นระยะๆ 
  แต่ไม่ยาก จัดการมันไปเรื่อยๆ จนเข้าฐาน ไปเรื่อยๆ จนสุด เราจะต้องกระโดดขึ้นไปชั้นที่สูงกว่าเรื่อยๆ 
  (ในภาคเครื่องซูเปอร์จะกระโดดแตะพื้นที่ๆ สูงขึ้นไปได้ยากกว่า) ให้ขึ้นไปเรื่อยๆ 
  จนถึงชั้นสูงสุดก็จะมีทางไปต่อ เดินไปอีกนิดนึงก็จะพบกับแค็ปซูลของด็อกเตอร์ไลท์ 
  (ทุกภาคด็อกเตอร์ไลท์จะออกมาจากแค็ปซูลมาพูดกับเราก่อน บางครั้งมันอาจจะยาวมาก 
  บางครั้งอาจจะสั้นหน่อย) พอฟังด็อกเตอร์ไลท์ให้โอวาทจบแล้วก็ให้เขาแค็ปซูล แล้วเราจะได้เกราะส่วนขามา 
  ลุยต่อไปเรื่อยๆ จะมีหุ่นยนต์บินได้เหมือนกับที่เราเจอในด่านเปิดตรงช่วงท้ายๆ กับหุ่นยนต์นกกระจอกเทศที่มันจะปล่อยกงจักรที่หัวใส่เรา 
  ซักพักต่อมาเราก็จะออกจากฐานแล้วจะเจอไรด์อาร์เมอร์ให้ขี่ (ในภาคคอมจะไม่มี) เวลาที่เราขี่หุ่นเราโดนโจมตีแล้วพลังจะไม่ลด 
  จัดการศัตรูตามทาง จนมาถึงที่ๆ เป็นกำแพงสูงๆ หุ่นยนต์จะขึ้นไปไม่ได้ ใหเราสละหุ่นออกมา 
  (วิธีคือ ในขณะที่เราขี่หุ่น ให้กดขึ้น+กระโดด เราก็จะกระโดดออกจากหุ่น) เกาะกำแพงขึ้นไป 
  เราจะเห็นว่ามีทางไป 2 ทาง คือทางซ้าย เราสามารถใช้แดชจั๊มพ์ข้ามไปได้ เราจะเจอกับที่ปล่อยหุ่นแมลง 
  2 อัน ใช้อาวุธไฟทำลายอันที่ 2 จะเจอไลฟ์อัพซ่อนอยู่ แต่ตอนนี้เรายังไม่มีอาวุธไฟ 
  ให้ลุยไปทางขวาก่อน ซึ่งจะเป็นช่วงสุดท้ายของฉาก ระวังหิมะที่กลิ้งลงมาตามเนินและหุ่นยนต์ปล่อยก้อนหิมะ 
  แล้วเราก็จะได้เจอกับบอส <br>
  สู้กับบอส--บอสตัวนี้จริงๆ แล้วแพ้อาวุธไฟ แต่เรายังไม่มีก็ไม่เป็นไร บัสเตอร์ชาร์จช็อตสามารถสร้างความเสียหายให้มันได้ไม่น้อยเหมือนกัน 
  เริ่มมาให้เกาะกำแพงเอาไว้ การโจมตีของมันจะมี 4 แบบด้วยกัน แบบแรกคือ ปล่อยน้ำแข็งในแนวตรงเป็นชุด 
  ชุดละ 4-6 ลูก ให้เกาะกำแพงเอาไว้ มันจะมาเป็นจังหวะ ถ้ามันขาดช่วงเมื่อไหร่ให้ลงมาใช้บัสเตอร์ชาร์จช็อตยิงมันทันที 
  แล้วหนีขึ้นไปเกาะกำแพงต่อ แบบที่สองคือพ่นไอน้ำแข็งออกมาในแนวตรง ถ้าเราโดนเราจะถูกแช่แข็ง 
  (สามารถกดซ้ายขวาสลับกันรัวๆ ดิ้นให้น้ำแข็งแตกได้) ถ้าไม่โดนเราไอน้ำแข็งจะจับตัวกันเป็นตุ๊กตาเพนกวินน้ำแข้ง 
  2 ตัว ซึ่งมันจะแตกได้ก็ต่อเมื่อเรายิงหรือมันพุ่งชนหรืออื่นๆ (ถ้าอยู่เฉยๆ มันจะไม่สลายไป) 
  แบบที่สามคือ สไลดิ้งพุ่งชนเรา เราจะเสียพลังเยอะมากถ้าโดน เกาะกำแพงไว้ก็หนีพ้น 
  และแบบสุดท้ายคือ มันจะมีห่วงอยู่บนเพดานกลางห้อง มันจะกระโดดเกาะห่วง ในขณะที่มันกระโดดเกาะมันหันหน้าไปทางไหน 
  จะเกิดลมพายุพัดไปทางด้านนั้น ถ้ามันพัดไปในทางที่เราอยู่ก็ให้เกาะกำแพงไว้เฉยๆ 
  ไม่มีอะไร ถ้ามันพัดไปในทางตรงข้าม เราจะหลุดจากกำแพงที่เราเกาะอยู่ ก็ให้รีบแดชเข้าไปเกาะเหมือนเดิม 
  อีกอย่างที่ต้องระวังคือถ้ามันปล่อยตุ๊กตาเพนกวินต่อด้วยเกาะห่วง ตุ๊กตาจะโดนพัดไปด้วย 
  ระวังมันชนเราให้ดี <br>
  สรุปการปราบ--เกาะกำแพงไว้ ถ้าสบโอกาสเมื่อไหร่ให้ลงมาใช้ Fire wave ไล่จิ้มมัน 
  ถ้าไม่มีอาวุธที่ว่า ขณะเกาะกำแพงให้ชาร์จพลังสะสมไว้ สบโอกาสให้ลงมายิง </p>
<p>3. ด่านนกอินทรี -- Storm Eagle stage <br>
  เริ่มมาเราจะอยู่ที่สนามบิน เดินไปนิดเดียวจะได้ขึ้นลิฟท์สายพาน ระวังศัตรูมาก่อกวนเราเป็นระยะๆ 
  โดยเฉพาะหุ่นตัวหนีบ (หุ่นสีเหลืองบินได้ที่จะคอยหนีบเราแล้วระเบิดตัวเองทำให้เราเสียพลัง) 
  เราจะขึ้นไปเรื่อยๆ จนเราเห็นทางไปต่อทางขวา อย่าเพิ่งไป ให้เรายืนอยู่บนลิฟท์ก่อน 
  เมื่อลิฟท์ขึ้นถึงที่ๆ มันขึ้นได้สูงสุดแล้วก็ให้แดชจั๊มพ์ลงมาทางซ้ายจนสุดจอ เราจะลงมาที่บนหลังคาสนามบินจะเจอกับไลฟ์อัพวางอยู่ 
  เก็บได้เลย แล้วลงมา ขึ้นลิฟท์ไปอีกครั้ง คราวนี้ไปต่อได้เลย เราจะเจอกับหุ่นยนต์ป้อมปืนสีเขียวอยู่บนแท่น 
  ให้กำจัดมัน แล้วเราจะสามารถเหยียบแท่นขึ้นไปสู่ที่สูงได้ มันจะมีแท่นๆ นึงจะพาเราไปห้องเล็กๆ 
  ที่อยู่ข้างบนๆ มันจะมีกระจกกั้นอยู่ พังกระจกเข้าไปสู้กับศัตรูตัวนึงเมื่อกำจัดมันได้กระจกจะแตกหมด 
  (ไม่มีอะไร) ตรงที่ๆ หลังศัตรูเคยยืนอยู่จะมี Sub Tank ให้เก็บอยู่ จากนั้นลุยต่อ 
  จุดต่อไปเราจะเจอกับหลุมกว้าง แล้วจะมีลิฟท์ขึ้นๆ ลงๆ ระวังศัตรูที่เป็นป้อมปืนที่อยู่ตามลิฟต์ 
  ไปเรื่อยๆ ก็จะเจอกับพื้นไม่กว้างมากให้เรายืนพักสักหน่อยก็ได้แล้วลุยต่อ เมื่อผ่านหลุมกว้างอีกหลุมไปได้ก็จะพ้นช่วงนี้ 
  ต่อมาก็จะเจอกับช่วงสุดท้ายของฉาก เราจะเจอเสาเหล็กสูงๆ ใหญ่ วางอยู่ในแนวตั้ง 
  ให้เราเกาะเสาขึ้นไป เมื่อขึ้นถึงยอดเสาแล้วให้รูดอีกด้านของเสาลงมาประมาณครึ่งเสา 
  แล้วใช้แดชจั๊มพ์ดีดตัวออกไป จะเจอกับถังแก๊ส (ถ้าเป็นภาคคอมไม่จำเป็นต้องรูดลงครึ่งเสาแล้วดีดตัว 
  แค่ลงไปนิดเดียวแล้วกดขวาค้างไว้ก็ถึงจุดที่ๆ ถังแก๊สวางอยู่ได้ แต่ถ้าเป็นภาคเครื่องซูเปอร์ถ้าไม่ดีดตัวแล้วจะไม่ถึงแน่นอน) 
  ให้ยิงถังแก๊ส มันจะระเบิดแล้วจะเจอทางเข้าไปเจอกับแค็ปซูลของ ด.ร.ไลท์ เข้าไปแล้วเราจะได้เกราะส่วนหัวมา 
  แล้วกลับมาทางเดิม ลุยต่อไปเรื่อยๆ จะเจอกับหุ่นตัวหนีบหลายตัวกับหุ่นยนต์กลมๆ 
  ขายาวที่เราเจอในด่านแรก ในภาคคอมนั้นจะมีวิธีรับมือกับหุ่นตัวหนีบอยู่วิธีนึง 
  คือ ถ้าเราโดนหนีบแล้วเราเห็นว่ามีหุ่นชนิดเดียวกันอยู่ข้างๆ ให้ยิงตัวข้างๆ ซะ 
  แล้วตัวที่หนีบเราอยู่มันจะปล่อยเราลงมาโดยปลอดภัย (ผมชอบเรียกวิธีนี้ว่า เชือดไก่ให้ลิงดู) 
  พอผ่านช่วงนี้แล้วก็จะเจอกับเหว และมีลิฟท์วางนิ่งๆ อยู่ 2-3 อัน ถ้าเราเหยียบอยู่สักพักมันจะร่วงลงเหว 
  ให้รีบผ่านไป จนเรามาอยู่ที่เครื่องบินยักษ์ ลุยไปนิดเดียว จนถึงท้ายลำจะเจอกับเม็ดเติมพลังงานชีวิต 
  (ในภาคคอมจะไม่มี) แล้วต่อมาเราจะได้เข้าห้องบอส ส่วนบนของเครื่องบินจะระเบิดเป็นที่ราบกว้าง 
  ใช้เป็นเวทีสำหรับการต่อสู้กับบอส ซึ่งจะเป็นพื้นที่ไร้ริมทั้ง 2 ข้าง ซึ่งให้ระวังตกเหวให้ดี 
  แล้วการต่อสู้กับบอสจะเริ่มขึ้น <br>
  สู้กับบอส--ถ้าเราไม่มีส่วนขา บอสตัวนี้จะยากมาก แต่ถ้ามีจะง่ายเลยทีเดียว การเคลื่อนไหวของมันมี 
  4 แบบด้วยกัน คือ กระพือปีกเป่าเราให้ตกลงเหว แค่แดชไว้ก็ต้านได้แล้ว ในขณะที่มันกระพือปีกอยู่นั้นมันจะยืนอยู่เฉยๆ 
  ซึ่งจะเป็นเป้านิ่งให้เราโจมตีได้ง่าย แบบที่ 2 คือ มันจะบินขึ้นไป ในขณะที่บินมันอาจจะปล่อยไข่ลงพื้น 
  แตกออกมาเป็นนก 4 ตัว นกมันจะบินเป็นแนวตรงเข้าหาเรา ใช้ชาร์จบัสเตอร์ก็จัดการได้ 
  แบบที่ 3 คือ ถ้ามันบินออกไปจนลับจอแล้วให้เราแดชไหมา มันจะพุ่งชนเราไปมา แค่เราแดชไปเรื่อยๆ 
  ก็จะหลบได้โดยง่าย และแบบที่ 4 คือตอนที่มันอยู่บนพื้นกระพือปีกมันจะปล่อยพายุ 
  พายุนั้นมันก็แค่ช่วยพัดเราออกไปเท่านั้น แดชต้านไว้แล้วยิงสวนก็พอ <br>
  สรุปการปราบ--ตอนที่มันอยู่บนพื้นใช้บัสเตอร์ยิงมันไปเรื่อยๆ ถ้ามันโฉบไปมาก็คอยแดชหลบ 
  ไม่ยากอะไรเลย ถ้าเรามีอาวุธ Chameleon Sting จะยิ่งจัดการมันได้เร็วขึ้นอีก </p>
<p>4. ด่านช้างไฟ -- Flame Mammoth Stage <br>
  เริ่มมาเราจะอยู่ในโรงงาน เดินไปอีกนิดจะเจอกับสายพานอยู่บนธารลาวา ด่านนี้มีธารลาวาเยอะมาก 
  ถ้าเราตกลงไปไม่ถึงกับตายทันที แต่จะเสียพลังเยอะมากอยู่เหมือนกัน ช่วงแรกจะเป็นช่วงสายพาน 
  มันจะมีท่อปล่อยเศษหุ่นยนต์ออกมา มันจะยิงกระสุนใส่เรา มันจะอยู่บนสายพาน ค่อนข้างน่ารำคาญ 
  แต่ถ้าเกิดเราชนะด่านน้ำแข็งแล้วธารลาวาจะกลายเป็นธารน้ำแข็งเดินได้อย่างปลอดภัย 
  ให้เราเดินไปตามธารน้ำแข็งก็จะผ่านช่วงสายพานได้อย่างง่ายดาย ต่อมา ลงมาก็จะเจอกับสะพานสีเหลืองตั้งอยู่บนธารลาวา(น้ำแข็ง) 
  อย่าเพิ่งไปต่อ จากสะพานสีเหลืองมองไปทางขวาตรงเพดาน เราจะเห็นว่ามันจะมีบล็อคสี่เหลี่ยมสีดำอยู่ 
  ให้เหยียบปลายๆ ซ้ายสุดของสะพานสีเหลืองแล้วแดชจั๊มพ์มาเกาะบล็อคที่ว่า ให้ไต่บล็อคนั้น 
  มันจะแตก จากนั้น ให้โหม่งขึ้นไป (เราสามารถโหม่งได้เพราะมีส่วนหัว) จะเจอกับแค็ปซูลส่วนแขน 
  (การโหม่งเอาส่วนแขนในภาคเครื่องซูเปอร์จะยากกว่าภาคคอมมากเพราะระยะทางจากสะพานถึงบล็อคจะไกลกว่า 
  แต่พลาดแล้วไม่เป็นไร มาเอาใหม่ได้ หรือช่วงท้ายๆ เกมส์ ก็จะมีอยู่เหมือนกัน แต่ภาคคอมไม่ยาก 
  พยายามเก็บให้ได้เพราะมันจะมีให้เก็บแค่ที่เดียวในเกมส์ ถ้าพลาดก็ค่อยมาเก็บใหม่) 
  ลุยต่อ จนสุดธารลาวาจะเห็นไลฟ์อัพ ลงไปเก็บได้ (อีกอย่างนึงกับธารลาวา ธารลาวาที่เฉพาะตรงนี้นี่ถ้ายังไม่โดนแช่แข็งมันจะมีลูกไฟพุ่งขึ้นมาด้วย 
  บอกเฉยๆ ครับไม่มีอะไร) แล้วก็ให้ไต่กำแพงขึ้นมา จะเจอทางขวาเป็นทางไปต่อ อย่าเพิ่งไป 
  ให้แดชจั๊มพ์ไปทางซ้ายก่อน มันจะมีทางต่อไปข้างบนเรื่อยๆ จนเจอกับ 1 Up ให้เก็บแล้วแดชจั๊มพ์ไปทางขวา 
  จะเจอกับ Sub Tank วางอยู่โดยที่มีบล็อคขวาง ให้ไต่บล็อคให้แตกเข้าไปเก็บ ต่อมาให้ไปที่ทางไปต่อ 
  ระวังหุ่นยนต์ปล่อยลูกตุ้ม โล่ห์ของมันสามารถกันกระสุนได้ แต่ภาคคอมเราสามารถใช้ส่วนแขนชาร์จบัสเตอร์พลังสูงสุดยิงทะลุโล่ห์ได้ 
  แต่ภาคเครื่องซูเปอร์ต้องรอให้มันปล่อยลูกตุ้มสถานเดียว ระวังหุ่นที่ว่า แล้วก็ระวังลาวาหยดลงมาตามท่อ 
  และหุ่นยนต์เล็กๆ ที่คอยก่อกวนเรา ลุยไปอีกนิดเดียวก็จะพบกับบอส <br>
  สู้กับบอส--มันจะมีการเคลื่อนไหวอยู่ 3 อย่างด้วยกัน เราจะสู้กับมันในห้องกว้าง 
  มีสายพานเป็นพื้น การเคลื่อนไหวอย่างแรกของมันคือ ถ้ามันร้องสายพานจะเปลี่ยนทิศทางการหมุน 
  อย่างที่ 2 คือ มันจะปล่อยน้ำมัน แล้วปล่อยไฟตาม ไฟจะพุ่งหาเรา ถ้ามันถูกกับน้ำมันมันจะกลายเป็นเสาไฟลุกอยู่ระยะนึง 
  อย่างที่ 3 คือ กระโดดไล่บี้เรา <br>
  สรุปการปราบ--ต้องใช้พายุ (Storm Tornado) ให้เราเกาะกำแพงไว้สูงๆ มันจะกระโดดเข้าหาเราตลอด 
  แต่ยังไงๆ ก็ไม่ถึง มันก็ยังกระโดดอยู่นั่นแหละ จังหวะนี้ให้ชาร์จช็อตปล่อยพายุแนวตั้ง 
  แค่ 3-4 ลูกก็เรียบร้อย แต่ถ้าเราไม่มีส่วนปืน ถ้าเราพลังยังเต็มหลอดก็ให้ลงไปแลกได้เลย 
  ปล่อยพายุใส่ คอยหลบมันกระโดดทับบ้างก็กำจัดได้เช่นกัน </p>
<p>หลังจากชนะบอสด่านนี้แล้วสามารถย้อนกลับไปเก็บไลฟ์อัพที่ด่านน้ำแข็งได้ </p>
<p>5. ด่านลิงไฟฟ้า -- Spark Mandrill stage <br>
  หลังจากที่เราผ่านฉากนกอินทรี เครื่องบินของมันจะตกลงมา ส่งผลให้ไฟดับ ฉากจะมืดๆ 
  สว่างๆ สลับกัน (ธรรมดาจะสว่างตลอด) เริ่มมาเราจะเจอกับกระแสไฟฟ้าวิ่งตามทาง ซึ่งจะเป็นกับดักให้เราเสียพลัง 
  (ถ้าปราบนกอินทรีย์แล้วจะไม่มี) ลุยมาตามทาง จะเจอกับทางแยก 2 ทาง ว่าจะขึ้นข้างบน 
  หรือลงข้างล่าง (มันจะมีบันไดลงข้างล่างอยู่ทางขวาๆ หน่อย เดินไปจะเจอกับ Sub Tank 
  วางอยู่หลังกำแพง ต้องใช้ Boomerang Cutter ยิงเข้าไปเกี่ยวมาเท่านั้น เพราะฉะนั้นตอนนี้ให้จำที่ไว้ก่อน) 
  ทางแยก 2 ทางนั่นให้ขึ้นข้างบน แล้วจะเจอกับช่วงทางมืด มันจะมืดตลอดทางเลย แล้วศัตรูที่คุณจะเจอคือ 
  หุ่นยนต์บินได้บินพุ่งเข้ามาหาเราด้วยความเร็วสูง ในขณะที่อยู่ในช่วงทางมืดนี้ให้เรายิงบัสเตอร์รัวๆ 
  ไล่หน้าเราไว้ หุ่นยนต์ความเร็วสูงบินมาในฉากจะสว่างอยู่วูบนึง ให้เรายิงไปเรื่อยๆ 
  แล้วจำทางเอาไว้ ค่อยๆ กระดืบไปถ้าเราจำทางไม่ได้ กระดืบๆ ไปเดี๋ยวก็เจอมันอีก 
  ก็จะสว่างวูบขึ้นมาอีก ผ่านช่วงนี้แล้วลุยอีกนิดจะเจอกับรองบอส รองบอสฉากนี้คือธันเดอร์สไลม์ 
  มันจะปล่อยเยลลี่ถ้าเราโดนจะขยับไม่ได้ให้กดซ้ายขวารัวๆ ดิ้นออกมา แล้วมันจะบินปล่อยกระแสไฟฟ้าลงมาในแนวดิ่ง 
  ถ้าด่านนี้ไฟดับมันจะไม่ปล่อย จะง่ายขึ้น ให้ใช้อาวุธน้ำแข็งจะจัดการมันได้เร็วขึ้น 
  โดยเฉพาะน้ำแข็งชาร์จช็อต ขณะที่มันบินลงพื้นให้ปล่อยน้ำแข็งชาร์จช็อตใส่ ถ้าโดนเต็มๆ 
  มันจะตายในการโจมตีเพียงครั้งเดียว จากนั้นลุยต่อ จะมีป้อมปืนและศัตรูรายทางอยู่เป็นระยะ 
  หลังจากที่เราพิชิตรองบอส ลุยไปก็จะเห็นบันไดลงล่างไปต่อวางอยู่ตรงทางขวาจอ อย่าเพิ่งลง 
  ให้เกาะกำแพงขึ้นไปจะเจอกับไลฟ์อัพวางอยู่บนคานเหนือหัวเรา ให้เราหาจุดที่เหมาะสมแดชจั๊มพ์ดีดตัวขึ้นไป 
  ขณะที่ตัวเราลอยขึ้นใหรีบวกกลับมาจะสามารถเก็บได้ (คนที่เพิ่งเคยเล่นอาจจะทำได้ยากหน่อย) 
  จากนั้นลงมา แล้วต่อไปก็จะเจอกับทางมืดกับหุ่นยนต์มีแสงความเร็วสูงอีกครั้ง คราวนี้ให้เดินระวังๆ 
  หน่อยเพราทางมีหลุมเยอะ ผ่านตรงนี้แล้วจะเจอกับบอสเลย <br>
  สู้กับบอส--มันจะมีการเคลื่อนไหวอยู่ 4 แบบด้วยกัน คือ 1 พุ่งต่อยเราด้วยความเร็วสูง 
  2 เกาะเพดานลงมาทับเรา 3 กระโดดทับเราตรงๆ และ 4 ปล่อยกระแสไฟฟ้า 2 ลูกไหลไปตามพื้นและเพดานการปราบก็ไม่มีอะไรมาก 
  เพราะ Shotgun Ice สามารถหยุดมันได้ทุกการเคลื่อนไหว บอสตัวนี้กระจอกมากถ้ามีอาวุธจุดอ่อนของมัน 
  <br>
  สรุปการปราบ--ใช้ Shotgun Ice ยิงใส่มัน มันจะแข็งแล้วเสียพลัง ซักพักมันจะเบ่งกล้ามให้น้ำแข็งแตก 
  ก็ยิงใส่มัน มันก็จะแข็ง มันก็จะทำแตก ก็ทำให้มันแข็งอีก ไปเรื่อยๆ ก็ชนะเอง มันจะมีโอกาสค่อนข้างน้อยที่เรายิงใส่มันแล้วมันไม่แข็ง 
  ให้ยิงซ้ำ มันก็จะแข็ง แล้วก็ทำซ้ำไปเรื่อยๆ ก็จะชนะโดยง่าย </p>
<p>6. ด่านตัวนิ่ม -- Armored Armardillo stage <br>
  ด่านนี้ค่อนข้างสั้น เพราะเราจะได้นั่งรถรางซะเป็นส่วนใหญ่ ซึ่งจะมีทั้งหมด 3 คันด้วยกัน 
  ซึ่งจะขอสรุปการลุยฉากนี้ดังนี้ก่อนเลยนะครับ คือ นั่งรถรางคันที่ 1 ลุยกับรองบอสตัวที่ 
  1 นั่งรถรางคันที่ 2 ลุยกับรองบอสตัวที่ 2 นั่งรถรางคันที่ 3 แล้วถึงบอสเลย ต่อไปนี้จะเป็นรายละเอียดของฉากนะครับ 
  เริ่มมาเราจะได้นั่งรถราง ให้เราอยู่เฉยๆ มันจะแล่นด้วยความเร็วสูงมาก แล้วศัตรูที่ขวางอยู่ข้างหน้ามันจะชนตายหมด 
  สะดวกดี จุดที่เราระวังนิดเดียวก็คือ เมื่อถึงจุดๆ นึงมันจะพุ่งลงหลุม ให้เรากระโดดออกมา 
  ตัวเราจะเหมือนกับโดนดีดต้องควบคุมการบังคับตัวเองให้ดี (ตรงนี้ภาคคอมจะควบคุมได้ง่ายกว่า) 
  ลุยมาซักพักก็จะลงมาเจอกับรองบอส รองบอสในฉากนี้คือรถบดยักษ์ มันจะใช้มือหนามที่อยู่ข้างหน้าทำลายทุกสิ่งทุกอย่างที่อยู่ข้างหน้ามัน 
  ถ้าเราโดนทุบทีเดียวก็สามารถตายได้ ตรงจุดแถวๆ ที่รองบอสอยู่นี้มันจะมี Sub-Tank 
  อยู่ วิธีเก็บมี 2 วิธีคือ 1 แบบยาก ลงมาแล้วหนีการไล่ล่าของรถบดไปเรื่อยๆ อาจจะลำบากซักหน่อย 
  จนกระทั่งถึงจุดที่ๆ พื้นเป็นหนาม กระโดดข้ามหนามมาแล้วยืนอยู่เฉยๆ รถบดมันจะตกหนามตายเอง 
  (โง่จริงๆ) จากนั้นก็กลับไปทางเก่า ไปทางซ้ายจนสุดทางจะเจอกับ Sub Tank ตรงจากที่ๆ 
  มันออกมา 2 วิธีเก็บแบบง่าย เวลาเราลงมาแล้วจะต้องเจอกับรถบดยักษ์ใช่มั๊ยครับ พอมันออกมาให้เกาะกำแพงย้อนกลับไปทางเก่าก่อน 
  พอมันเลยไปก็ให้ลงมาเดินไปทางซ้ายนิดเดียวก็เก็บได้เลย หลังจากนั้นก็ค่อยๆ เดินตามตูดมัน 
  ให้มันเคลียร์ทางให้จนกระทั่งมันตกหนามเสียชีวิตอย่างน่าอนาถ (นัยน์ๆ ว่าเป็นการหลอกใช้) 
  หลังจากนั้นก็ให้กระโดดข้ามหนามมา อย่าโดดลงหนามตายตามมันนะครับ ก็จะเจอกับรถคันที่ 
  2 ให้นั่งไป ตอนที่มันลงหลุมระวัง บังคับตัวเองให้ดีๆ ด้วย ลงมาก็จะเจอกับรองบอสอีกครั้ง 
  ตอนมาใหม่ๆ อาจจะสงสัยว่า ทำไมมันถึงหันหลังให้เราแล้วขุดทางนำหน้าเราเรื่อยๆ อย่านิ่งนอนใจ 
  ให้ยิงไล่หลังให้มันระเบิดโดยเร็ว ใช้ Fire Wave ไล่จิ้มมันจะเร็วขึ้นมาก มันระเบิดแล้วก็เดินต่อเกาะกำแพงไปเก็บไลฟ์อัพเลย 
  (มาถึงจุดนี้เราจะรู้ว่าถ้าปล่อยให้มันทำลายทางไปเรื่อยๆ มันจะทำลายทางที่ขึ้นไปเก็บไลฟ์อัพด้วย 
  เราจะเกาะกำแพงขึ้นไปเก็บไม่ถึง) ถ้าสำหรับคนที่มาฉากนี้ก่อนแล้วไม่มีอาวุธไฟก็ไม่เป็นไร 
  ให้ชาร์จพลังบัสเตอร์สะสมก่อนที่จะมาถึงที่นี่ พอเห็นเจ้ารถบดนี่ก็รีบปล่อย แล้วใส่บัสเตอร์รัวชุดตามเลย 
  มันก็จะระเบิดก่อนที่จะถึงจุดเก็บไลฟ์อัพอย่างหวุดหวิด ลุยมาต่อก็จะเจอกับรถรางคันที่ 
  3 ก็ให้นั่งไปเรื่อยๆ เราจะเจอฝูงนกบินขวางหน้าเราก็ให้ยิงๆ ทำลายมันไป ต่อมารถจะแอ๊บข้ามหลุมใหญ่ส่งเราถึงหน้าห้องบอสเลย 
  ซึ่งหน้าห้องบอสจะมีก้อนพลังชีวิตก้อนใหญ่ให้เราเก็บ จะอยู่ทางด้านบนๆ เก็บแล้วก็ให้มาลุยกับบอสได้เลย 
  <br>
  สู้กับบอส--บอสตัวนี้จะมีเกราะ เกราะของมันจะกันกระสุนได้เกือบทุกอย่าง ถ้าเราปล่อยบัสเตอร์ 
  ต้องปล่อยรัวๆ บางลูกถึงจะทะลุเกราะป้องกันมันได้มั่ง บอสตัวนี้จะมีการเคลื่อนไหวอยู่ 
  3 แบบ คือ 1 ปล่อยกระสุนจากหัวของมัน ปกติมักจะปล่อย 4 หรือ 6 หรือ 8 ลูก ให้เราเกาะกำแพงหลบ 
  สบโอกาสแล้วให้ลงมา ใช้ Electric Spark ยิงมันซะ ทีนี้เกราะมันจะแตก ไม่ว่าเราจะยิงมันเมื่อไหร่ก็ยิงเข้าหมด 
  แบบที่ 2 คือ กลิ้งตัวเข้าหาเรา แบบที่ 3 คือ กลิ้งตัวชิ่งไปมาในห้อง ทั้ง 2 แบบนี้ 
  ขณะที่มันกลิ้งตัวอยู่กระสุนจะทำอะไรมันไม่ได้เลย แต่ถ้าเราลอกเกราะมันแล้วทุกอย่างจะยิงมันเข้าได้หมด 
  ก็ให้ใช้อาวุธที่ใช้ลอกเกราะมันเนี่ยแหละยิงใส่มันเรื่อยๆ ตอนที่กลิ้งตัวชิ่งไปมาอย่าเดินหนีไปมา 
  ให้อยู่เฉยๆ ถ้ามันกลิ้งมาแล้วใกล้จะถึงตัวเราเมื่อไหร่ก็ให้เกาะกำแพงหลบเอาแล้วลงมายืนต่อ 
  ระหว่างนั้นให้ยิง Electric Spark ใส่มันเรื่อยๆ (ป.ล. เราสามารถลอกเกราะมันได้ครั้งแรกตอนที่มันยืนอยู่เท่านั้น 
  ตอนที่มันกลิ้งจะลอกไม่ได้ เดี๋ยวจะสงสัยว่าตอนแรกมันกลิ้งตัวใส่เราแล้วเรายิงไฟฟ้าใส่มันไม่เข้าเลย 
  ต้องลอกเกราะก่อน ตอนที่มันยืนอยู่เท่านั้นนะครับแล้วถึงจะยิงมันเข้าตลอด) <br>
  สรุปการปราบ--ใช้ไฟฟ้าลอกเกรามันตอนที่มันยืนหรือปล่อยกระสุนอยู่ ทีนี้พอมันจะกลิ้งตัวหรือทำอะไรก็ช่างก็ให้เรายืนอยู่ที่ด้านนึงของห้อง 
  คอยเกาะกำแพงหลบให้ดี แล้วก็ใช้อาวุธไฟฟ้าคอยยิงสวนกลับไปเรื่อยๆ </p>
<p>7. ด่านปลาหมึก -- Launch Octopus stage <br>
  เริ่มมาเราจะได้มาอยู่ที่ทะเลน้ำตื้น เราจะเจอกับหุ่นจิงโจ้น้ำและหุ่นยนต์เต่ายักษ์ปล่อยจรวดกางร่มขึ้นฟ้าตกลงมาในแนวดิ่งใส่เรา 
  หุ่นตัวนี้ถ้าเป็นภาคเครื่องซูเปอร์จะสามารถใช้พายุจัดการได้ในทีเดียว ส่วนภาคคอมถ้ามีส่วนแขน 
  ใช้บัสเตอร์ชาร์จขั้นสุดยอดปล่อยใส่มัน แล้วตามด้วยกระสุนธรรมดาอีก 2-3 นัดก็จะกำจัดมันได้ 
  ลุยไปอีกนิดเดียวเราก็จะได้ลงไปสู้ต่อในทะเลน้ำลึก ช่วงนี้เราจะได้เจอพื้นทะเลขรุขระ 
  และมีหุ่นยนต์ม้าน้ำพุงขึ้นมาจากพื้นหมุนตัวใส่เรา ลุยไปอีกนิดก็จะได้เจอกับรองบอส 
  (มีวิธีผ่านช่วงม้าน้ำอย่างรวดเร็ว คือ เวลาที่ลงทะเลน้ำลึกให้แดชจั๊มพ์ลงไป แล้วก็แดชจั๊มพ์ไปอีกประมาณ 
  3 ครั้ง เวลาอยู่ในน้ำเราจะกระโดดได้สูง ยิ่งใช้แดชจั๊มพ์ก็จะยิ่งกระโดดได้ไกลขึ้นอีก 
  แค่นั้นก็ถึงรองบอสแล้ว) รองบอสในฉากนี้มี 2 ประเภทคือ 1 ปลาโคมยักษ์ ซึ่งจะมีทั้งหมดอยู่ในฉาก 
  2 ตัว และ 2 มังกรน้ำ มีทั้งหมดในฉาก 3 ตัว ตอนนี้เราจะได้เจอกับปลาโคมตัวแรก การโจมตีของมันคือ 
  ปล่อยงูทะเลเข้าใส่เรา ซึ่งการเคลื่อนไหวของงูจะเป็นแบบซิกแซกเป็นมุมฉาก จับจังหวะกระโดดหลบได้ไม่ยาก 
  ถ้าเป็นภาคคอมให้เรายืนอยู่บนพื้นซ้ายสุดของจอ มัน&quot;มักจะ&quot; (แค่มักจะนะครับ) 
  ซิกแซกผ่านเราไปเฉยๆ โดยที่เราไม่ต้องขยับหนีมัน การโจมตีของรองบอสอีกแบบนึงคือใช้ลมดูด-ลมเป่า 
  ถ้ามันเป่าก็ให้อยู่เฉยๆ ไม่ต้องทำอะไร ถ้ามันดูดให้แดชต้าน ตัวมันจะยืนเป็นเป้านิ่งตลอด 
  หาโอกาสโจมตีมัน ใช้พายุได้ผลดี ลุยมาอีกนิดก็จะเจอกับมังกรน้ำ มันจะว่ายน้ำไปมา 
  ให้เราไปยืนอยู่ที่แท่นทางขวาสุดของจอ ยืนอยู่เฉยๆ แล้วยิงไปเรื่อยๆ ก็จะกำจัดมันได้ไม่ยาก 
  ใช้บัสเตอร์ธรรมดายิงที่หางหรือหัว ต่อมาลุยมาอีกนิดก็จะเจอกับหุ่นปลาโคม คราวนี้ที่ๆ 
  เราสู้จะมีหนามประปรายอยู่ตามพื้น ดังนั้นตอนนี้ท่าลมดูด-ลมเป่าจะเป็นอันตรายอย่างมาก 
  เวลามันเป่าให้รีบแดชจั๊มพไปยืนตรงแท่นทางซ้ายสุด ถ้ามันดูดให้เราแดชจั๊มพ์ไปทางซ้ายหนีห่างตัวมัน 
  และขณะลงพื้นให้ควบคุมตัวเองให้ดีๆ อย่าลงหนาม แล้วหาโอกาสยิงมัน กำจัดได้แล้ว 
  ต่อมาที่เราจะเจอคือ เครื่องปล่อยพายุ พายุนั้นเมื่อเราโดนมันจะดันเราขึ้นสู่ที่สูงได้ 
  ถ้าเรากระโดดรัวๆ ในขณะที่อยู่กลางพายุ จะยิ่งขึ้นได้เร็วขึ้นอีก ตรงช่วงพายุอันแรกๆ 
  ขึ้นไปจะมีพลังชีวิตก้อนใหญ่ให้เก็บ ต่อมาไปเรื่อยๆ จะเจอกับเครื่องปล่อยพายุ แล้วทางไปต่อจะเป็นพื้นที่มีหนามเป็นแผง 
  อย่าเพิ่งไปต่อ ให้ขึ้นไปกับพายุ เหนือผิวน้ำตรงบริเวณที่มีแผงหนามอยู่ข้างใต้ 
  เราจะเห็นเรือดำน้ำ มันจะปล่อยมิซไซล์หรือหุ่นตัวหนีบมากวนใจเราบ้างก็ไม่เป็นไร 
  ให้เรายืนอยูตรงปลายๆ หัวเรือทั้งมิซไซล์และตัวหนีบมันจะทำอะไรเราไม่ได้หรือถ้าได้ก็มีโอกาสน้อย 
  แล้วให้เรายิงไฟดวงกลมๆ ตรงกลางเรือ เท่านี้เรือจะล่ม ลงไปชนกับแผงหนามพังหมด แล้วเรือก็จะล่มต่อลงไปใต้ก้นทะเล 
  ให้เรายืนอยู่บนเรือเอาไว้จนกระทั่งมันจมลงสุด เราจะเห็นทางไปต่อ ซึ่งเป็นทางลับไปเก็บของ 
  ทางเดินข้างหน้าก็จะเป็นแผงหนามแล้วมีมังกรน้ำออกมา แผงหนามไม่เป็นอุปสรรคในการต่อสู้เลย 
  ให้เดินไปจนถึงพื้นตรงที่ขวาสุดของจอ ยืนอยู่เฉยๆ แค่นี้ก็ปลอดภัยแล้ว จากนั้นก็สอยมันให้ร่วง 
  ทางก็จะเปิดให้เราไปทางขวาต่อ เราก็จะเจอกับไลฟ์อัพ เก็บมาแล้วกลับไปทางเดิม ก็ออกมาจากที่ๆ 
  เรือจม กลับมาจากก้นทะเลแล้วลุยไปทางขวาต่อ ก็จะเจอกับมังกรน้ำอีกแล้ว วิปราบก็เหมือนเดิม 
  คือ ยืนอยู่ฉยๆ ตรงทางขวาของจอแล้วยิงไปเรื่อยๆ จากนั้นลุยต่อ จะเจอกับฝูงปลาดูด 
  มันจะดูดเราเข้าท้องมัน ให้รีบจัดการมันก่อน ถ้าโดนมันดูดเข้าท้องก็ไม่เป็นไร (ไม่ตายทันที 
  แค่พลังลดเรื่อยๆ เป็นระยะๆ เท่านั้น) ขณะที่อยู่ในท้องมันให้ยิงรัวๆ ให้มันระเบิดเราก็หนีออกมาได้ 
  พวกปลาดูดมีปริมาณไม่มากนัก ผ่านได้ก็ถึงบอสเลย <br>
  สู้กับบอส--บอสจะมีการเคลื่อนไหวอยู่ 3 แบบด้วยกัน คือ 1 ปล่อยมิซไซล์พุงไปข้างหน้า 
  มีทั้งยืนปล่อยและกระโดดปล่อย มิซไซล์สามารถใช้บัสเตอร์ โดยเฉพาะบัสเตอร์ชาร์จช็อตกำจัดมันได้ 
  แถมถ้าใช้ชาร์จช็อตกระสุนจะวิ่งต่อไปโดนตัวมันได้ด้วย แต่ถ้าเกิดเรามี Rolling 
  Shied ที่ได้จากตัวนิ่มล่ะก็สบายเลย ให้ทำแบบเดียวกัน ทีนี้ก็จะลดพลังได้มากกว่า 
  (บอสฉากนี้แพ้อาวุธนี้แหละ) มันปล่อยมิซไซล์มาเราก็ปล่อย Rolling Shield สวน แบบที่ 
  2 คือ ปล่อยหุ่นลูกปลา มันมีคุณสมบัติเป็นมิซไซล์ตามล่าเรา แต่ก็แค่ลดพลังเราได้เล็กน้อยเท่านั้น 
  เวลามันปล่อยมันจะยืนเฉยๆ แล้วปล่อย อาศัยจังหวะที่มันยืนอยู่ปล่อยอาวุธของเราใส่มันซะเลย 
  แบบที่ 3 คือ มันจะหมุนตัวไปมาในแนวตั้งแล้วปล่อยพายุหมุนรอบตัวมัน ถ้าเราเข้าไปในวังวนของพายุเราจะโดนมันจับดูดพลัง 
  พลังเราจะลดไปเพิ่มพลังมัน ให้เรากดซ้ายขวาสลับกันรัวๆ ดิ้นออก (ถ้าเราไม่ดิ้นเราจะโดนดูดไปเรื่อยๆ 
  จนหมดหลอดนะ) แต่เรื่องพายุดูดที่ว่ามา เราลืมมันไปได้เลยถ้าเรามีเกราะส่วนขา ก็แค่แดชหลบห่างจากพายุก็ใช้ได้แล้ว 
  ตอนที่มันเรียกพายุกระสุนจะทำอะไรไม่ได้ เอาไว้ตอนที่พายุหยุดค่อยยิงมันต่อ <br>
  สรุปการปราบ--ใช้ Rolling Shield ยิงใส่มันไปเรื่อยๆ ถ้ามันปล่อยพายุมาก็ให้แดชหลบ 
  พายุสงบก็ให้ยิงต่อ </p>
<p>8. ด่านแมงช้าง -- Boomer Kuwanger stage <br>
  ด่านนี้ถือว่าเป็นด่านที่ยากที่สุดแล้วในบรรดาด่านทั้ง 8 เริ่มมาเราก็จะได้ปีนบันไดขึ้นที่สูงเรื่อยๆ 
  ระวังหุ่นลูกตุ้มที่มีโล่ห์ตามทาง และศัตรูอีกตัวนึงคือ ป้อมปืนติดผนังแล่นไปมาได้ 
  ตัวนี้มันฉลาดมาก หลบกระสุนของเราได้ด้วย ให้หาโอกาสที่มันไม่สามารถหลบกระสุนของเราได้ 
  หรือเข้าหามันในระยะประชิดชาร์จบัสเตอร์ใส่มัน พอผ่านช่วงขึ้นที่สูงแล้วต่อไปก็จะเจอกับช่วงหุ่นยนต์เซ็นเซอร์ 
  มันจะมีเครื่องยิงเลเซอร์ยิงเลเซอร์เป็นจังหวะ ถ้าเราโดนเลเซอร์นั่นแล้ว หัวหุ่นยนต์ที่ลอยอยู่บริเวณนั้นจะยิงเลเซอร์ออกมา 
  เราโดนแล้วจะเสียพลัง ให้รีบแดชหนีไปโดยเร็ว อีกอย่างนึงช่วงนี้ให้ระวังหุ่นยนต์ที่ปล่อยออกมาจากส่วนบนของจอด้วย 
  มันจะบินแบบซิกแซกในแนวโค้งลงมา ช่วงนี้ถือว่าค่อนข้างยากนิดนึง (ใช้ Rolling Shield 
  ชาร์จช็อตก็สามารถพอๆ ที่จะกันได้) จากนั้นขึ้นไปเรื่อยๆ ก็จะเจอกับกองทัพหุ่นเต่ายักษ์ปล่อยจรวดติดร่ม 
  จะเจอเป็นชั้นๆ ชั้นละตัว ประมาณ 3-4 ตัว จากนั้นก็จะได้ขึ้นลิฟท์ ในขณะที่ขึ้นลิฟท์ให้ใช้ 
  Rolling Shield ชาร์จช็อตกางบาเรียเอาไว้เลย เราจะได้เจอกับหุ่นยนต์บินมารังควานเรา 
  พร้อมกับขณะที่ลิฟท์ขึ้นไป เราจะได้เจอกับหนามเป็นระยะๆ ถ้าเรากางบาเรียแล้วไม่ต้องกังวลเรื่องหุ่นยนต์รังควาน 
  ระวังแค่หนามอย่างเดียวพอ ตอนสุดท้ายลิฟท์จะเคลื่อนที่ด้วยความเร็วสูง ให้ระวัง 
  สุดท้ายมันจะเคลื่อนที่ช้างลงและหยุดให้เราเดินต่อ เดินออกมาจากลิฟท์จะออกมานอกหอคอย 
  เราต้องปีนผนังหอคอยเพื่อไปต่อ ให้ระวังหุ่นป้อมปืนที่ผลุบๆ โผล่ๆ ออกมา แล้วขณะที่ปีนบันไดให้ระวังหุ่นยนต์กิ้งก่าที่คอยปีนบันไดไปมาด้วย 
  กางบาเรียเอาไว้ก็จะง่ายขึ้น จากนั้นลุยไปเรื่อยๆ เราจะเข้ามาในหอคอยอีกครั้ง สังเกตดูตรงคานข้างนอกหอคอยจะมีไลฟ์อัพวางอยู่ 
  ต้องได้อาวุธของบอสด่านนี้มายิงเข้าไปเกี่ยวเอามาเท่านั้น แต่มีวิธีเก็บอยู่อีกวิธีนึงคือ 
  ใช้ Shotgun Ice ชาร์จช็อต นั่งเลื่อนหิมะออกไป เหยีบเลื่อนหิมะค่อนไปทางริมๆ ขวาหน่อย 
  ตอนที่เลื่อนเลื่อนไปทางขวา กำลังจะหล่นลงไป ให้กะจังหวะแดชจั๊มพ์ขึ้นไปทางขวาแล้วกลับตัวไปทางซ้ายอย่างรวดเร็ว 
  เราก็จะสามารถเกาะขึ้นไปเก็บไลฟ์อัพได้ แต่เทคนิคนี้ทำได้ยากมาก ถ้าโชคไม่ดีเลยคุณอาจจะเสียพลังน้ำแข็งจนหมดหลอดแล้วยังเก็บไม่ได้ 
  ก็ไม่เป็นไร ได้อาวุธบอสตัวนี้แล้วค่อยมาเก็บทีหลัง ให้ลุยต่อ เราจะอยู่ในหอคอย 
  มันจะมีลิฟท์เลื่อนซ้ายขวา เราก็ให้ไต่ลิฟท์นี่ขึ้นไป ก็จะมีลิฟท์มารับช่วงต่อเรื่อยๆ 
  ระวังป้อมปืนที่อยู่บนลิฟท์ และหุ่นยนต์ป้อมปืนติดผนังที่แล่นไปมาได้นั่นด้วย ใจเย็นๆ 
  ค่อยๆ ใช้บัสเตอร์ยิงกำจัดป้อมปืนบนลิฟท์เบิกทางไปเรื่อยๆ ให้ขึ้นไปสูงพอสมควร 
  เราจะเห็นบันไดไปต่อ ให้ปีนบันไดเข้าห้องบอสไปเลย <br>
  สู้กับบอส--บอสฉากนี้มีความเร็วสูงมาก มันวิ่งได้เร็วมาก (แต่กระโดดไม่ได้) มันจะมีการเคลื่อนไหวอยู่ 
  3 แบบคือ แบบที่ 1 วิ่งเข้ามาหาเราอย่างรวดเร็ว แบบที่ 2 คือ หายตัวได้ แล้วมันมักจะปรากฏตัวอีกทีอยู่ข้างๆ 
  เรา แล้วมันจะใช้กรรไกร (เขาที่อยู่บนหัว) หนีบเราแล้วปาเราอัดเพดาน และแบบที่ 
  3 คือ ปล่อยกรรไกรเป็นบูมเมอแรง วิธีรับมือที่ดีที่สุดคือ เกาะกำแพงไปเรื่อยๆ ทีนี้การโจมตีแบบที่ 
  1 และ 2 ของมันก็จะไม่สามารถทำอะไรเราได้เลย ระหว่างที่เกาะอยู่ให้ใช้ Homing Torpedo 
  (มิซไซล์) ยิงใส่มันไปเรื่อยๆ มันจะใช้กรรไกรเกี่ยวบ้างก็ช่างมัน ยิงแลกเลย ถ้าเรามาสู้กับมันด้วยพลังชีวิตเต็มหรือเกือบเต็มหลอดรับรองชนะแน่นอน 
  <br>
  สรุปการปราบ--เกาะกำแพงไว้ ใช้มิซไซล์ยิงมัน มันจะใช้กรรไกรเกี่ยวบ้างก็ไม่เป็นไร 
  เกาะเอาไว้แล้วยิงไปเรื่อยๆ ก็ชนะมันได้โดยง่าย </p>
<p>หลังจากชนะบอสด่านนี้แล้วสามารถย้อนกลับไปเก็บไลฟ์อัพที่ด่านเมื่อกี๊และ Sub Tank 
  ด่านลิงไฟฟ้าได้ </p>
<p>9. ด่านกิ้งก่า -- Sting Chameleon stage <br>
  เราจะได้เริ่มเกมส์ที่ในป่า หลังจากจัดการปลาหมึกแล้วเราจะเห็นได้ว่าจะมีน้ำขังอยู่บริเวณที่เป็นแอ่ง 
  น้ำนี้จะปรากฏช่วงแรกๆ ของฉาก เริ่มมาให้ระวังจิงโจ้น้ำและหุ่นยนต์ตัดไม้เทียม 
  ไม่ยากเท่าไหร่ เดินไปเรื่อยๆ ก็จะได้ปีนไปยังที่ราบสูงขึ้นมาหน่อย จากที่ราบสูงนี้เมื่อมองไปข้างหน้า 
  เราจะเห็นทางเข้าฐาน อย่าเพิ่งเข้า ให้ลงหลุมที่อยู่หน้าทางเข้าฐานก่อน ซึ่งหลุมนี้จากที่เราปราบบอสปลาหมึกแล้วมันจะกลายเป็นบ่อน้ำ 
  ลงไปจะเจอกับบล็อคขวางทางอยู่ข้างหน้า ให้ไต่ทำลาย แล้วแดชจั๊มพ์ไปข้างหน้าผ่านหลุมกว้างก็จะเจอกับไลฟ์อัพ 
  เก็บเสร็จก็ให้แดชจั๊มพ์กลับมา ในภาคเครื่องซูเปอร์ระยะทางจะห่างกันมาก ต้องเกาะกำแพงที่ๆ 
  ไลฟ์อัพวางอยู่แล้วดีดตัวกลับมาถึงจะกลับมาได้ (หรือไม่งั้นก็ต้องสละชีวิตตัวนึง) 
  จากนั้น ออกจากบ่อน้ำ กลับมายืนที่ที่ราบสูงอีกครั้ง อย่าเพิ่งเข้าฐาน ให้แดชจั๊มพ์ไต่กำแพงที่อยู่ส่วนบนตรงข้างหน้าฐานขึ้นไป 
  เดินไปอีกนิดก็จะเจอกับทางตัน แล้วจะมีก้อนหินมาปิดทางที่เรามากลายเป็นห้องปิดตายแล้วเราก็จะได้เจอกับรองบอส 
  (RT-55J) รองบอสฉากนี้มีความอึดสูงมาก การโจมตีหลักๆ คือกระโดดทับเรา ถ้าเรากับมันอยู่ใกล้กันมันจะยืดมือมาหนีบเรา 
  หนีบแล้วมันจะปาเราอัดกำแพง หรือถ้ามือนั่นไม่โดนเรา บางทีมันอาจจะไปจิกกับกำแพง 
  แล้วมันก็จะดึงตัวมันเข้ากับกำแพง ระวังโดนมันอัดก๊อปปี้ด้วย วิธีรับมือคือเวลาเริ่มมามันจะอยู่ฟากนึงของจอ 
  เราก็จะอยู่อีกฟากนึง มันกระโดดทับเรา เราก็แดชไปอีกฟากนึง กลับไปกลับมาเรื่อยๆ 
  ถ้าเราเสียกระบวนอย่างเช่นเผลอไปยืนอยู่ใกล้มันก็ไม่เป็นไร ก็ให้เราค่อยๆ กลับไปล่อมันที่ฟากใดฟากนึงของจอแล้วตั้งกระบวนกันใหม่ 
  หลังจากที่ตั้งได้ทีแล้วให้ชาร์จพายุไว้ ตอนที่มันกระโดดมา ให้ปล่อยชาร์จพายุแล้วแดชหนี 
  มันก็จะกระโดดเข้าใส่วังวนพายุเข้าอย่างจัง เรียกความเสียหายมันได้ดีมาก แล้วก็ชาร์จเตรียมไว้ 
  พอมันกระโดดมาก็ใส่มันอีก อัดมันไปเรื่อยๆ จนมันควันขึ้น แล้วอัดมันไปอีก ควันก็จะขึ้นปุดๆ 
  ก็ให้อัดมันไปเรื่อยๆ จนระเบิดไปในที่สุด แล้วแค็ปซูลส่วนลำตัวของด.ร.ไลท์ก็จะปรากฏออกมา 
  ให้เก็บ แล้วก้อนหินที่ปิดตายเรา มันก็จะระเบิดให้เรากลับไปลุยต่อ คราวนี้ให้เข้าฐานเลย 
  ถ้าเราเข้าฐานโดยที่ไม่ได้กำจัด RT-55J ในฐานนี้เราก็จะต้องผจญกับก้อนหินหล่นลงมาเรื่อยๆ 
  จากเพดาน ถ้าเราไม่มีส่วนหัวกันไว้ก็เจ็บแน่ และระหว่างทางเราก็ต้องเจอกับหุ่นยนต์ทุ่มก้อนหินใส่เรา 
  ในเมื่อเรากำจัด RT-55J ไปแล้ว สิ่งที่เราจะต้องระวังก็มีแค่หุ่นทุ่มหินเท่านั้น 
  กำจัดมันไป เดินไปไม่ยาวมากก็จะออกมานอกฐาน แล้วเราจะได้ปีนภูเขาไม่สูงมาก ระวังหุ่นปล่อยลูกตุ้มมีโล่ห์ตามทางด้วย 
  ขึ้นถึงยอดแล้วลุยต่อจะเจอกับบ่อโคลนดูด ในภาคเครื่องซูเปอร์เท่านั้นที่จะมีหุ่นให้เราขี่ 
  ในภาคคอมไม่มี ถึงจะมีหรือไม่ก็ช่าง ก็สามารถลุยต่อได้ไม่ยาก (ได้ขี่หุ่นก็สบายกว่ากันนิดนึงเท่านั้นเอง) 
  ลุยบ่อโคลนดูด ดูดลงไปถึงก้นบ่อก็ไม่ตายนะครับ ก็แค่เดินลำบากหน่อยเท่านั้นเอง 
  ก็ให้แดชจั๊มพ์ไปบนผิวโคลนเรื่อยๆ ระวังหุ่นยนต์บินได้มากวนใจ กลางทางจะมีแท่นวางพลังชีวิตก้อนใหญ่ให้เก็บ 
  ลุยอีกนิดก็จะพ้นช่วงบ่อโคลนดูด กำจัดหุ่นจิงโจ้น้ำอีก 2 ตัวก็ถึงบอสเลย <br>
  สู้กับบอส--ห้องบอสจะมีหนามอยู่ข้างบน เราโดนจะไม่ตายแต่เสียพลังเยอะก็เท่านั้น 
  ซึ่งระหว่างการสู้กับบอสมันจะไม่มีเหตุการณ์ใดๆ ที่จะกดดันเราให้ไปโดนหนาม ก็ยิ่งไม่ต้องกลัว 
  บอสตัวนี้จะมีการเคลื่อนไหว 5 แบบด้วยกัน คือ 1 เกาะตาข่ายที่อยู่ในห้องเคลื่อนตัวไปมาในฉาก 
  ในขณะที่มันเกาะมันมักจะปรับตัวให้เข้ากับสภาพแวดล้อมด้วย ถึงแม้เราจะเห็นตัวมันรางๆ 
  แต่เราก็จะยิงมันไม่ได้ ต้องรอให้มันหายรางก่อน แบบที่ 2 คือ กระโดดไปมา เวลากระโดดมันมักจะลงมาจากตาข่าย 
  แล้วกระโดดปเกาะตาข่ายอีกฟากหนึ่งของจอ แบบที่ 3 ปล่อยหนาม 3 แฉกจากหาง แบบที่ 
  4 คือ เอาลิ้นเกี่ยวเพดาน หนามจากเพดานก็จะหล่นลงมา ให้เราคอยหลบ ถึงแม้จะหลบไม่พ้นก็ไม่ต้องกังวลมาก 
  เพราะมันเรียกความเสียหายได้ไม่มาก และแบบที่ 5 คือ เกาะตาข่ายเข้าใกล้เราแล้วแลบลิ้นตวัดใส่เรา 
  อันนี้ไม่มีอะไรเป็นพิเศษ ไม่ว่าการโจมตีอะไรก็ช่างของมัน ถ้าเราใช้ Boomerang 
  Cutter ก็จะสามารถหยุดกระบวนท่าของมันได้ทั้งหมด <br>
  สรุปการปราบ--ให้เรายืนอยู่กลางจอไม่ต้องไปไหน หันหน้าเข้าหามันแล้วยืนอยู่เฉยๆยิง 
  Boomeramg Cutter ใส่ ทีนี้เวลามันโดนแล้วมันจะร่วงลงพื้น แล้วมันก็จะกระโดดไปเกาะตาข่ายอีกฟาก 
  ก็แค่ให้หันหน้าเข้าหามัน ยืนเฉยๆ ยิงเกี่ยวมันให้ร่วงลงมา มันก็จะโดดไปเกาะอีกฟากอีกครั้ง 
  ไปเรื่อยๆ เราก็หันซ้ายหันขวาเกี่ยวไปเกี่ยวมาเรื่อยๆ ก็จะสามารถกำจัดมันได้อย่างง่ายดาย 
</p>
<p>เมื่อกำจัด 8 ตัวเสร็จ เราก็จะได้ดูเหตุการณ์ที่ว่า ซีโร่จะเข้ามาคุยกับ X บอกว่า 
  พบฐานทัพซิกม่าแล้วให้เราไปลุยกันเลย แล้วจากนั้นสเตจเลือกตัวก็จะมีซิกม่าออกมาให้เราเลือกเล่น 
  <br>
  การลุยกับซิกม่า เมื่อเราชนะในแต่ละด่านแล้วตัวเกมส์ก็จะกลับมาที่หน้าจอเลือกฉากอีกครั้ง 
  ตรงนี้จะสะดวกตรงที่ว่าถ้าเราต้องการที่จะเก็บของฉากไหนก็เข้าไปเก็บได้ เก็บเสร็จก็ให้เลือกเข้าไปลุยด่านซิกม่าอีก 
  ตัวเกมส์ก็จะให้เราเล่นด่านต่อไป <br>
  หมายเหตุ--เหตุการณ์ที่ซีโร่กับ X คุยกันนั้นจะไม่ปรากฏให้เห็นในภาคคอม <br>
  ต่อไปเป็นการสู้กับซิกม่า </p>
<p>10. ซิกม่าสเตจ 1 <br>
  เริ่มมาเราจะได้คุยกับซีโร่ ซีโร่จะบอกกับเราว่าเขาจะล่วงหน้าไปก่อน แล้วเขาก็จะจากไป 
  แล้วการต่อสู้ของเราก็จะเริ่มต้นขึ้น เราจะได้เจอกับหุ่นยนต์เต่ายักษ์ปล่อยจรวดติดร่มประเคนใส่เราเป็นห่าฝน 
  ให้เราใช้พายุหรือบัสเตอร์ชาร์จช็อตสู้มัน ถ้าเราขี้เกียจให้ใช้ Chameleon Sting 
  ชาร์จช็อต ตัวเราก็จะโปร่งแสงเป็นอมตะอยู่พักนึง ก็ให้รีบแดชผ่านโซนอันตรายนี้โดยเร็ว 
  ถ้าขยันสู้ก็ ok ไม่ต้องกังวล เพราะลุยไปต่อซักพักก็จะเจอกับเหตุการณ์ที่หลังเราฟื้นจนเต็มหลอดอยู่ดี 
  ดังนั้นพลังเราลดนิดลดหน่อยก็ไม่ต้องซีเรียส (แต่อย่าปล่อยตัวให้พลังใกล้หมดหลอดนะครับ) 
  หลังจากทำวิธีอะไรก็ช่างผ่านโซนอันตรายมาได้ ก็จะเจอกับลิฟท์เคลื่อนที่ซ้ายขวา 
  รับช่วงต่อๆ กันให้เราขึ้นไปข้างบน ก่อนขึ้นให้เรากางบาเรียไว้ก่อน ป้องกันเวลาขึ้นลิฟท์จะเจอกับหุ่นบินได้มากวนใจเราคอยเขี่ยให้เราตกหลุม 
  ถ้าเรากางบาเรียแล้วก็ไม่ต้องกลัวพวกมัน หาจังหวะขึ้นไปเรื่อยๆ จนสุดทางลิฟท์ เดินไปทางขวาเข้าไปในฐาน 
  จะเจอหุ่นมาคอยกวนใจ อาทิเช่น ตัวที่ปล่อยคลื่นพลังกับปล่อยมิซไซล์ไปข้างหน้าหรือหุ่นขายาวที่เราเจอที่ด่านแรก 
  (Opening Stage) หรือป้อมปืน ถ้าเราขี้เกียจสู้มันจัดๆ ถ้าเรามีพลังเกินครึ่งหลอดให้แดชพุ่งชนมันฝ่ามันไปเลยก็ได้ 
  เสียพลังนิดหน่อยไม่เป็นไร หรือถ้าจะจัดการมันก็ ok จนมาถึงข้างบนจะเห็นประตูเข้าห้องหัวหน้า 
  เราจะเจอกับซีโร่วาร์ปลงมาพร้อมกับวาว่า แล้วซีโร่จะบอกว่าเขาจะจัดการกับวาว่าก่อนแล้วให้เราตามไป 
  ทั้ง 2 คนจะเข้าห้องหัวหน้านำเราก่อน เราก็เข้าตามไป ก่อนที่เราจะเข้าประตูบานที่ 
  2 เราจะได้ยินเสียงการต่อสู้ของทั้ง 2 คน ไม่นานสียงนั่นก็เงียบไป ให้เราตามไปดู 
  ผลปรากฏว่า ซีโร่แพ้ เราจะเจอกับวาว่าขี่หุ่น แล้วมีซีโร่โดนจับขังใส่แค็ปซูลไฟฟ้าอยู่ข้างหลัง 
  เราก็จะได้ต่อสู้กับมัน แต่เราจะสู้มันไม่ได้ (อีกแล้ว) เหตุการณ์เป็นรูปแบบเดียวกับตอนที่เราเจอกับมันครั้งแรกเป๊ะๆ 
  เลย ตอนที่เราแพ้กำลังจะเสียท่าซีโร่ก็จะช่วยเราเหมือนเดิม เขาจะแหกแค็ปซูลไฟฟ้าออกมาเกาะตัววาว่าไว้ 
  แล้วระเบิดตัวเองให้ตัวเองกับวาว่าตายพร้อมกัน ผลปรากฏว่าซีโร่ตายแต่ทางด้านวาว่าไม่เป็นไรเลย 
  แรงระเบิดสามารถทำลายหุ่นที่มันขี่อยู่ได้เท่านั้น มันจะท้าสู้กับเรา เราจะโกรธจัดจนฟื้นพลังเต็ม 
  วาว่าก็จะตกใจกับพลังของเรา แล้วเราก็จะได้สู้กับวาว่า คราวนี้มันจะมีขีดพลังปรากฏให้เห็น 
  คราวนี้เราต้องสู้กับมันจริงๆ แล้ว ใครที่ทำให้พลังคู่ต่อสู้หมดหลอดก่อนได้ต้องมาดวลกันซักตั้ง 
  <br>
  สู้กับวาว่า-- มันจะมีการเคลื่อนไหวอยู่แค่ 2 แบบเท่านั้น คือแบบที่ 1 กระโดด ในขณะที่มันค้างอยู่กลางอากาศมันจะปล่อยกระสุนลงมาในแนวดิ่ง 
  เมื่อกระทบพื้นมันจะแตกเป็นกระสุนวิ่งไปตามพื้นทั้ง 2 ทางซ้ายขวา แบบที่ 2 คือยืนแล้วปล่อยกระสุน 
  ถ้าเราโดนตัวเราจะชาขยับไม่ได้ แล้วมันมักจะแดชพุ่งเข้าชนเรา วิธีรับมือคือ ถ้าเห็นว่ามันกระโดด 
  ก็ให้ระวังว่ามันจะปล่อยกระสุนแตกตามพื้น ถ้าตัวมันลงพื้นก็ให้ระวังกระสุนยาชาของมัน 
  แล้วก็หาโอกาสตอบโต้ด้วย Homing Torpedo หรือถ้าเป็นภาคคอม ให้ใช้ Storm Tornado 
  ชาร์จช็อต จะจัดการมันได้เร็วมาก เมื่อกำจัดมันได้แล้วก็ให้เดินต่อไป เราจะเจอกับซีโร่ที่ตัวขาดครึ่งนอนอยู่ 
  <br>
  สรุปการปราบ--ใช้มิซไซล์ยิงมันไปเรื่อยๆ คอยระวังตอนที่มันกระโดดและตอนที่มันลงพื้น 
  คอยหลบกระสุนที่มันปล่อยแล้วยิงตอบโต้เรื่อยๆ <br>
  ให้เดินไปใกล้ๆ ซีโร่ ก็จะมีบทสนทนาระหว่างเรากับซีโร่ เขาจะบอกว่าพลังของเขาลดลงอย่างรวดเร็ว 
  แต่พลังของเราได้เพิ่มขึ้นกว่าที่เขาคาดไว้มาก บางทีเราอาจจะกำจัดซิกม่าได้ก็เป็นได้--ถ้าเรายังไม่มีเกราะส่วนแขนก็จะมีบทสนทนาต่ออีกนิด 
  ซีโร่จะมอบปืนของเขาให้กับเรา (รูปร่างลักษณะและคุณสมบัติเหมือนกับส่วนแขนของแค็ปซูล 
  ด.ร.ไลท์ทุกประการ) จากนั้นตัวของเขาก็จะหายไป (ถ้าเป็นภาคคอมเราจะไม่ได้ปืนจากซีโร่นะครับไม่ว่าจะยังไงก็ตาม 
  มันจะจบลงที่บทสนทนาอันแรกจบเลย) จากนั้นให้ลุยต่อ <br>
  ส่วนที่เราจะลุยต่อไปจนถึงบอสอีกตัวนี้จัดได้ว่าเป็นส่วนที่ยากที่สุดในเกมส์แล้ว 
  แต่ถ้าเราบุกไปอย่างระมัดระวังก็จะไม่ยากอไรนัก ให้เราเดินไปทางตรงจะเจอกับพวกหุ่นยนต์เซ็นเซอร์จะวางเลเซอร์ดักเราไว้ค่อนข้างเยอะ 
  มันจะจับคู่กับหุ่นโล่ห์ลูกตุ้มประสานงานโจมตีเรา ให้ใช้ Chameleon Sting ชาร์จช็อตให้ตัวเราโปร่งแสงรีบผ่านไปโดยเร็ว 
  ต่อมา เราจะได้ไต่กำแพงขึ้นที่สูง ตรงนี้ยากอยู่สักหน่อย ตรงนี้จะมีศัตรูอยู่ 3 
  ประเภทด้วยกัน คือ หุ่นโล่ห์ลูกตุ้ม หุ่นป้อมปืนติดผนังแล่นไปมาได้ และหุ่นที่บินลงมาแบบซิกแซกในแนวโค้ง 
  ให้ปีนกำแพงไป บางทีเราก็จะเจอหุ่นโล่ห์ลูกตุ้มยืนอยู่บนคานเหนือหัวเรา เราจะเกาะกำแพงขึ้นไปไม่ได้ 
  ก็ให้ดีดตัวออกมาอีกด้านนึง ถ้าเจอป้อมปืนตรงทางที่เราก็อยู่ก็ให้ใช้ Storm Tornado 
  ชาร์จช็อตใส่มัน เกาะกำแพงไปเรื่อยๆ หนีลูกตุ้มที่หุ่นขว้างมา และก็หาช่องหลบหุ่นซิกแซก 
  จนขึ้นไปถึงจุดสูงสุด (กว่าจะขึ้นได้ก็ต้องปีนขึ้นมาสูงเหมือนกัน) ก็จะเจอทางเข้าห้องบอส 
  ตอนนี้คุณพ้นช่วงที่ยากที่สุกในเกมส์มาแล้วครับ ตอนหลังๆ จะเจอแต่อะไรที่มันไม่ค่อยยากแล้ว 
  ให้เข้าห้องบอส เราจะได้เจอกับ Boomer Kuwanger ซึ่งเป็น 1 ในบอส 8 ตัวออกมารังควานเราในห้องบอสกลางทางนี้ 
  (ในภาคนี้บอส 8 ตัวที่เราจะเจออีกครั้งมันไม่ได้อยู่ในแค็ปซูลให้เลือกในห้องๆ เดียวนะครับ 
  มันจะเป็นบอสแทรกอยู่ระหว่างทาง ซึ่งซิกม่าสเตจด่านแรกจะเจอ 1 ตัว ด่าน 2 มี 2 
  ตัว และด่าน 3 มี 5 ตัว) กำจัด Boomer kuwanger ตามวิธีที่เคยบอกไว้ จะกำจัดมันได้ง่าย 
  แล้วทางไปข้างหน้าก็จะเปิดให้เราไปต่อ ทางข้างหน้าก็จะมีแค่เมทอล กับกงจักรกระจอกที่เราเคยเจอในด่านแรกเท่านั้น 
  ใช้ชาร์จพลังที่ทำให้ตัวเราโปร่งแสงแดชผ่านไปเลย เราก็จะถึงหน้าห้องบอสประจำฉากโดยปลอดภัย 
  <br>
  สู้กับบอส--บอสฉากนี้คือหุ่นแมงมุม มันจะมีการเคลื่อนไหวเป็นจังหวะๆ คือ เมื่อเริ่มแรกมา 
  มันจะเสนอหน้าอยู่ข้างบนขอบจอ มันอาจจะปล่อย (หรือไม่ปล่อยก็ได้) หุ่นแมงมุมขนาดเล็กลงมา 
  4 ตัวเดินบนพื้น หุ่นที่ว่ามันจะเดินเป็นแนวตรง เมื่อถึงกำแพงมันก็จะไต่กำแพงหนีไป 
  ค่อนข้างน่ารำคาญอยู่สักหน่อย ให้ใช้บัสเตอร์ชาร์จช็อตเก็บมันก็ได้ จากนั้น ให้สังเกตดู 
  ปกติหลังฉากมันจะเป็นเสา 4 เสา มันจะเรียกเสามาคั่นระหว่างเสา 4 เสานั่น แล้วจะไต่ลงมา 
  มันจะเลี้ยวทันทีเมื่อเจอทางแยก ให้สังเกตให้ดีว่ามันจะเลี้ยวทางไหนให้คอยหลบ เมื่อตัวมันลงพื้น 
  บรเวณที่กลางหลังของมันจะเปิดออกให้เห็นจุดสีแดง ซึ่งโอกาสที่เรายิงมันได้ก็คือตอนที่มันเปิดจุดสีแดงเท่านั้น 
  ให้ใช้บัสเตอร์ชาร์จช็อต หรือ Shotgun Ice ยิงมัน โดยเฉพาะ Shotgun Ice ชาร์จช็อต 
  จะเรียกความเสียหายมันได้ดีขึ้นมาอีกหน่อย <br>
  สรุปการปราบ--มันจะมาเป็นจังหวะๆ 1 เสนอหน้ามาปล่อยหุ่นแมงมุม(หรืออาจไม่ปล่อย) 
  2 เรียกทางแยก 3 ไต่ลงมาตามทางแยก 4 ลงมาจนถึงพื้นจุดสีแดงจะเปิด ก็ให้ยิงมันด้วยน้ำแข็ง 
  5 มันจะไต่กลับไปแล้วเสนอหน้าออกมาอีกครั้ง แล้วก็จะไปตามจังหวะ 1-2-3-4-5-1-2-3-4-5- 
  ไปเรื่อยๆ หาโอกาสยิงที่จุดแดงของมันบ่อยๆ ก็จะชนะได้ </p>
<p>11. ซิกม่าสเตจ 2 <br>
  ฉากนี้ไม่ยาวมากนัก เริ่มมาจะได้เจอกับลิฟท์เลื่อนตามสายพานอยู่บนหลุมกว้าง ระวังค้างคาวมากวนใจ 
  ลุยไปนิดเดียวก็ผ่าน จัดการค้างคาวกับนกกระจอกเทศที่มีหัวเป็นใบมีดที่อยู่ตามรายทาง 
  เกาะกำแพงขึ้นไปข้างบนก็จะได้เข้าห้องบอส พบกับ Chill Penguin กำจัดมันได้ก็ให้ไปต่อ 
  จะเจอกับที่ราบกว้างและมีหุ่นให้ขี่ (ภาคคอมจะไม่มี แต่จะมีหรือไม่ก็ช่างก็ไม่ต่างอะไรกันมากนัก) 
  เดินผ่านแอ่งหนามและมีศัตรูประปรายเท่านั้น จนมาถึงบันได ถ้าเราขี่หุ่นมาก็ต้องทิ้งมันไว้ตรงนี้ 
  ขึ้นไปแล้วก็จะเจอทางที่ให้เราเกาะกำแพงขึ้นไป มี 2 ทางให้เลือกซ้าย-ขวา เลือกทางไหนก็ได้ 
  เพราะเดี๋ยวมันก็บรรจบกันอยู่ดี ทางนึงก็จะเจอกับหุ่นปืนติดผนังแล่นได้ อีกทางนึงก็จะเจอกับป้อมปืนอยู่บนลิฟท์ต่อกันเป็นช่วงๆ 
  ทั้ง 2 ทางไม่ยาวเท่าไหร่ ขึ้นมาก็จะเจอทางบรรจกันแล้วไปต่อ ลุยต่อก็ให้กระโดดข้ามหลุม 
  เราก็จะเจอกับลานกว้าง ก็จะเจอกับ Storm Eagle มาต้อนรับเรา กำจัดมันแล้วไปต่อ 
  เราก็จะเจอกับทางให้เราไต่ขึ้นไปอีกครั้ง ระวังหุ่นปล่อยลูกตุ้มมีโล่ห์และกงจักรกระจอกที่อยู่ตามรายทางเท่านั้น 
  แล้วก็ถึงบอสเลย <br>
  ต่อไปนี้การปราบบอสจะไม่มีช่วงสรุปการปราบแยกมานะครับ เพราะจะรวมการรับมือทั้งหมดอยู่ในช่วงสู้กับบอสไปเลย 
  <br>
  สู้กับบอส--บอสด่านนี้จะเป็นหน้าตุ๊กตาบูชายัญอยู่บนผนังห้อง (มันชื่อ Lander Wonder 
  ครับ) มันจะมีชิ้นส่วนออกมาเล่นกับเรา 3 ชิ้นส่วนคือ ตาทั้ง 2 ข้าง กับจมูก ตาทั้ง 
  2ข้างสามารถเปลี่ยนสีได้ ซึ่งจะมี 3 สีคือ สีน้ำเงิน พุ่งเข้าหาเราตรงๆ สีเขียว 
  ปล่อยกระสุนใส่เรา และสีแดง ปล่อยกระสุนออกมาหลบยากกว่าที่ตาสีเขียวปล่อยมานิดนึง 
  ก็ให้คอยหลบ แล้วยิงอาวุธใส่มัน บอสฉากนี้แพ้ Chameleon Sting ทั้งตา 2 ตาและทั้งจมูกเลยครับ 
  นอกจากตาที่จะลอยไปลอยมาแล้ว สู้ไปซักพักผนังทั้ง 2 ข้างจะบีบเข้ามา (ให้ระวังหนามที่อยู่กลางห้องด้วย) 
  ถ้าเราเจอผนังบีบ นั่นหมายความว่าจมูกของมันอยากเล่นกับเราบ้าง ให้เกาะกำแพงอยู่ทางบนขวาไว้ 
  จมูกจะเคลื่อนที่แบบซิกแซกขึ้นๆ ลงๆ ก็ให้เกาะกำแพงไว้ที่เดิม ถ้ามันจะชนเราก็ให้ไถลตัวลงมา 
  แล้วมันไปก็ให้ขึ้นไปเกาะที่เดิมต่อ ระหว่างนั้นก็ให้ยิง Chameleon Sting ใส่มัน 
  ตัวมันมี 3 ส่วน พลังของมันก็จะแบ่งในหลอดเดียวออกเป็น 3 ส่วนเช่นเดียวกัน ถ้ายิงมันไป 
  1 ใน 3 ของหลอด ส่วนไหนที่เรายิงโดนตอนที่มันลดถึง 1 ใน 3 ส่วนนั้นก็จะแตก ยิงให้แตกทั้ง 
  3 ส่วนก็ผ่าน (ในภาคคอมนั้น นอกจาก Chameleon Sting แล้ว ยังมีอาวุธอีกอย่างที่ให้ผลดีมากๆ 
  คือ Storm Tornado ชาร์จช็อต ถ้าส่วนใดส่วนหนึ่งโดนเข้าไปเต็มๆ ส่วนนั้นจะแตกภายในการโจมตีครั้งเดียว 
  เฉพาะภาคคอมเท่านั้นนะครับที่มีตัวเลือกในการปราบ 2 อย่าง ถ้าภาคเครื่องซูเปอร์ก็มีตัวเลือกอย่างเดียวคือ 
  Chameleon Sting) </p>
<p>12. ซิกม่าสเตจ 3 <br>
  ด่านนี้สั้น ไม่มีอะไรยาก ก็มีแค่จัดการศัตรูรายทางสลับกับเจอบอส 5 ตัวที่เหลือเท่านั้น 
  เริ่มมาก็ให้ปีนขึ้นไป กำจัดศัตรูที่อยู่หน้าห้องบอสนิดหน่อยก็จะเจอกับ Armored 
  Armardillo ต่อมาเกาะกำแพงขึ้นมาลุยมาอีกนิดก็จะเจอกับ Sting Chameleon ต่อมาลงมาแล้วเดินไปต่ออีกนิด 
  จะเห็นศัตรู และมีไอเท็มเม็ดเติมพลังชีวิตกับอาวุธเม็ดใหญ่ที่มีกำแพงกั้น ใช้ Boomerang 
  Cutter เกี่ยวมา จัดการศัตรูเข้าไปในห้องหัวหน้าก้จะเจอกับ Spark Mandrill ต่อไปลงน้ำ 
  เจอกองทัพปลาดูด ฝ่าไปได้ก็จะเจอกับ Launch Octopus ขึ้นนำมาก็จะเจอกับทางเดิน 
  เราจะเห็นทางเดินที่เป็นแผงหนามอยู่ข้างบน ให้ยืนอยู่หน้าแผงหนาม ใช้ Chameleon 
  Sting ชาร์จช็อตทำตัวให้โปร่งแสงแดชฝ่าหนามไป ระหว่างทางจะมี เม็ดพลังชีวิตและอาวุธก้อนใหญ่และ 
  1Up ให้เก็บ แล้วแดชเข้ามาในห้องหัวหน้า ก็จะเจอกับ Flame Mammoth กำจัดมันได้ทางก็จะเปิดเข้าไป 
  ให้เราเดินต่อก็จะพบกับบอสประจำฉากเลย <br>
  สู้กับบอส--บอสด่านนี้จะเป็นรถถังหัวมังกรตัวมันมี 2 ส่วน คือส่วนหัวมังกรกับส่วนล้อรถ 
  ส่วนหัวจะลอยไปลอยมา ส่วนล้อก็จะวิ่งไปวิ่งมา ถ้ามันวิ่งชนกำแพงห้องก็จะเกิดการสั่นสะเทื่อน 
  ถ้าเราเกาะกำแพงอยู่ก็อาจร่วงลงมาได้ ก็ให้ยืนเหยียบบนแท่นตรงส่วนล้อซะเลย (เหยียบได้ไม่เสียพลัง) 
  มันก็จะเลื่อนไปมา แล้วก็เปลี่ยนอาวุธ ใช้ Boomerang Cutter ป้อนส่วนหัวมันอย่างต่อเนื่อง 
  ระวังนิดเดียวตรงแค่ท่าชาร์จพลังของมัน ตอนชาร์จทั้งหัวและล้อมันจะหยุดอยู่ทางด้านขวาของจอ 
  ให้เราลงมาจากล้อมันก่อน มันจะประกบกัน ชาร์จพลังลูกใหญ่สีดำพุ่งเข้ามาหาจุดที่เรายืนอยู่ 
  ลูกพลังนี้จะค่อนข้างเร็ว ให้เกาะกำแพงหนี พอมันปล่อยพลังเสร็จ มันก็จะลอยไปลอยมาในฉากอีกครั้ง 
  เราก็ยืนบนล้อ ป้อนอาวุธของเราใส่หัวมันเรื่อยๆ ก็จะเอาชนะมันได้ </p>
<p>13. ซิกม่าสเตจ 4 <br>
  ฉากนี้ไม่มีอะไรแล้ว ไต่กำแพงขึ้นไปนิดเดียวก็ถึงซิกม่าเลย แต่ระหว่างทางจะเจอกับรูหนอน 
  มันจะปล่อยหนอนออกมาเรื่อยๆ ไม่มีวันหมด ให้เราใช้ Rolling Shield กางบาเรียเกาะกำแพงอุดรูหนอนเอาไว้ 
  หนอนที่ออกมามันก็จะระเบิดตายไป บางครั้งมันก็จะให้ไอเท็มพลังงานมา ให้เก็บจนพลังใน 
  Sub Tank เต็มทั้ง 4 กระป๋องเลยก็ดี เมื่อเก็บจนหนำใจแล้วให้ขึ้นไปยังห้องหัวหน้า 
  เราจะเจอกับซิกม่า ซึ่งมันจะส่งเคลเบรอส หุ่นยนต์สุนัขสมุนของมันมาลุยกับเราก่อน 
  (การต่อสู้กับเคลเบรอสและซิกม่าร่างแรกนั้นไม่ควรที่จะเสียพลังงานชีวิตสำรองเลย) 
  <br>
  สู้กับเคลเบรอส--ถ้าเรายืนอยู่บนพื้นมันจะเดินเข้ามาหา บางครั้งมันก็จะปล่อยไฟเป็นทาง 
  ไฟจะลงข้างล่างแล้วเหินขึ้นข้างบน หรือปล่อยกระสุนไฟฟ้าออกมาซึ่งมันจะโค้งขึ้นออกจากตัวมันแล้วโค้งตกลงมา 
  ให้เกาะกำแพงหนีมันจะไม่ปล่อยอาวุธ มันจะไต่กำแพงเป็นแนวซิกแซกขึ้นมาหาเรา ให้เราเกาะกำแพงบนสุดขอบจอเอาไว้ 
  เมื่อมันใกล้จะถึงเราให้เราหย่อนตัวลงพื้น มันก็จะไต่กำแพงแบบซิกแซกลงมา เราก็หนีขึ้น 
  มันก็จะตามมา เราก็หย่อนตัวลง ขึ้นๆ ลงๆ ไปเรื่อย ระหว่างที่เล่นไล่จับกัน ให้ยิง 
  Shotgun Ice ใส่มัน ก็จะกำจัดมันได้ ต่อไปซิกมาก็จะออกมาสู้กับเรา ซึ่งมันจะมีทั้งหมด 
  2 ร่างด้วยกัน <br>
  สู้กับซิกม่าร่างแรก--เหมือนกับที่สู้เคลเบรอสเลย ถ้าเราอยู่บนพื้นมันจะเอาดาบเลเซอร์ไล่ฟันเรา 
  และถ้าเรายิงมันตอนที่มันอยู่บนพื้นมันจะเอาดาบเลเซอร์กันกระสุนเราได้ (เหมือนอัศวินเจไดในสตาร์วอร์สเลย) 
  แล้วมันก็จะยิงกระสุนจากหน้าผากใส่เราเป็นชุด เกาะให้เกาะกำแพงหลบ มันจะไม่ใช้ดาบไล่ฟันหรือยิงกระสุนใส่แล้ว 
  มันจะเกาะกำแพงเป็นแนวซิกแซกไล่จับเรา เหมือนกับเคลเบรอสเด๊ะเลย ก็ใช้วิธีเล่นไล่จับเหมือนกับที่เราทำกับเคลเบรอส 
  แถมซิกม่าถ้าเปรียบเทียบกับเคลเบรอสแล้วสปีดมันจะช้ากว่าและจับทางง่ายกว่ามาก ให้ใช้ 
  Electric Spark ยิงใส่มัน เมื่อชนะมันก็จะระเบิดจนเหลือแต่หัว หัวของมันก็จะไปประกบกับหุ่นยนต์สุนัขยักษ์มาสู้กับเราต่อ 
  <br>
  สู้กับซิกม่าร่างสุดท้าย--แน่นอนว่าจุดอ่อนของมันอยู่ที่หัว การโจมตีของมันจะออกมาเรื่อยๆ 
  แบบสุ่ม มีทั้งหมด 4 แบบ คือ แบบที่ 1 มันจะมีมือทั้ง 2 ข้างวนไปวนมาอยู่กลางอากาศ 
  ซักพักมันจะตะปบลงพื้นอย่างรวดเร็ว ระวังจะโดนเรา สังเกตได้ว่าตอนที่มันกำลังจะตะปบมือมันจะหยุดนิ่งอยู่แป๊บนึง 
  แบบที่ 2 มือมันจะปล่อยกระแสไฟฟ้าออกมาจากมือเป็นแนวดิ่งทั้งข้างบนและข้างล่างมือของมัน 
  ส่วนมากเมื่อมันทำแบบที่ 1 แล้วมันจะต่อด้วยแบบที่ 2 อย่างรวดเร็ว แบบที่ 3 คือ 
  พ่นไฟกราดตามพื้น จากพื้นฟากนึงไปยังพื้นอีกฟากนึง แบบที่ 4 คือ มันจะพ่นกระสุนไฟฟ้าเป็นทางๆ 
  จากส่วนหัวใส่พื้นเหมือนกัน วิธีรับมือคือ ให้ขึ้นไปยืนบนมือมันให้ได้ ไม่ควรรอให้มันตะปบลงมาแล้วเหยีบขึ้นไป 
  ควรขึ้นไปเเอง เกาะกำแพงขึ้นไปเหยียบ ถ้าเป็นภาคเครื่องซูเปอร์อาจจะขึ้นยากกว่าหน่อย 
  ให้ใช้ Chameleon Sting ชาร์จช็อตทำตัวให้โปร่งแสงขึ้นไป เมื่อเหยียบมือมันได้ทีนี้เราก็จะปลอดภัยจากกระสุนไฟและไฟฟ้าที่มันพ่นออกมาแล้ว 
  สิ่งที่เราจะต้องระวังที่เหลือคือ ระวังมืออีกข้างนึง มันจะลอยตะปบใส่เรา และมือที่เราเหยียบ 
  มันจะตะปบลงพื้นทำให้เราเสียหลักร่วงลงไป กะจังหวะได้ก็ไม่ยาก เมื่อมือที่เราเหยียบหยุดนิ่ง 
  เราก็ออกไปเกาะกำแพงข้างๆ ก่อน แล้วกลับมาเหยียบใหม่ และสิ่งสุดท้ายที่เราจะต้องระวังอีกอย่างเดียวเท่านั้น 
  คือ กระแสไฟฟ้าที่ออกมาจากมือ ให้ยืนตรงริมๆ มือของมันก็จะรอด หรือไม่ก็ยืนไป แล้วถ้ารู้ว่ามันจะปล่อยเมื่อไหร่ก็ให้เกาะกำแพงหลบ 
  มันปล่อยหมดก็กลับมาเหยียบต่อ หาโอกาสเหยีบมือมันเอาไว้ แล้วปล่อย Rolling Shield 
  ใส่หัวมัน พลังมันจะลด 2 ขีดต่อการโจมตี 1 ครั้ง แต่นั่นคืออาวุธที่เป็นจุดอ่อนของมันแหละครับ 
  อาวุธที่ยิงมันเข้ามีอยู่ 2 อย่างเท่านั้น อีกอย่างนึงคือ ใช้ส่วนแขนชาร์จบัสเตอร์ขั้นสุดยอด 
  แต่เราต้องชาร์จนาน และลดพลังมันได้ทีละ 1 ขีดเท่านั้น ก็ให้ปล่อย Rolling Shield 
  ใส่มันเรื่อยๆ จนกระทั่งจัดการมันได้เราก็จะพบกับฉากจบ (ป.ล. ซิกม่าร่าง 2 ภาคคอมค่อนข้างที่จะง่ายกว่าภาคเครื่องซุเปอร์) 
</p>
<p>เราก็จะได้ดูฉากจบ แล้วก็ดูรายชื่อผู้จัดทำ แล้วตบท้ายด้วยซิกม่าซึ่งมันจะออกมาคุยกับเรา 
  บอกว่าที่เราปราบมันได้นั้นมันยังไม่ตายจริงๆ อย่าเพิ่งดีใจไป คราวหน้ามันจะหาร่างกายที่แข็งแกร่งกว่านี้แล้วพบกันอีกเร็วๆ 
  นี้แน่นอน ซึ่งแน่นอนว่ามันจะต้องมีภาค X2 ต่อ (แล้วก็มีจริงๆ) </p>
<p>ความลับของเกมส์ <br>
  ค้างคาวแจก Up <br>
  ในด่าน Armored Armardillo เมื่อเริ่มมาจะเจอกับรถรางเลย ให้ขึ้นรถรางแล้วกระโดดกลับออกมาปล่อยให้รถรางไหลไป 
  แล้วเดินเท้ามาเรื่อยๆ ลงมาจากทางลาด เดินไปอีกนิดจะเจอกับค้างคาว ปกติค้างคาวในภาคนี้จะเป็นตัวเล็กๆ 
  สีม่วง แต่ที่เราจะเจอคือ ตัวใหญ่กว่าเล็กน้อย ตัวกลมๆ สีดำ (ถ้าใครเคยเล่นภาคออริจินอลมาก่อนคงจะคุ้นเคยเป็นอย่างดี) 
  ให้กำจัดมัน โอกาสที่เราจะได้ 1Up จากมันมีสูงมาก ให้กำจัดมัน ถ้ามันให้ 1Up มาก็เก็บ 
  ไม่มีก็ไม่เป็นไร ให้เดินกลับไปกลับมาจัดการกับมันเรื่อยๆ ก็จะได้ Up ครบ 9 ตัวในเวลาไม่นาน 
  <br>
  ฮาโดเคน <br>
  ในเกมส์นี้จะมีความลับซอนอยู่อย่างนึง นั่นคือฮาโดเคน X สามารถปล่อยฮาโดเคนแบบที่ริวใช้ในสตรีทไฟท์เตอร์ได้ 
  แถมความแรงของมันเมื่อเราปล่อยไปแล้วบอสโดนเข้าไปทีเดียวถึงตาย มีวิธีเก็บดังนี้ 
  <br>
  ตัวเราต้องมีของเพาเวอร์อัพให้ครบทุกอย่างก่อน ได้แก่อาวุธทั้ง 8 ชุดเกราะ 4 ชิ้น 
  Life-up 8 ชิ้น Sub Tank 4 กระป๋อง แล้วไปที่ด่าน Armored Armardillo (เมื่อมาถึงควรปั๊ม 
  1 Up ตามสูตรที่บอกไว้ข้างบนก่อน) จากนั้นให้ไปจนถึงรถรางคันที่ 3 ที่พาเราถึงหน้าห้องบอส 
  เมื่อถึงตรงนี้พลังชีวิตของเราควรจะเต็ม ขึ้นรถไปแล้วระวังศัตรูที่ขวางหน้า โดยเฉพาะฝูงนก 
  ควรจะใช้บัสเตอร์รัวๆ ยิงไล่ให่มันตกมากตัวที่สุดเท่าที่จะมากได้ แล้วพอรถึงหน้าห้องบอสก็ให้ดีดตัวขึ้นไปเก็บเม็ดพลังชีวิตก้อนใหญ่ที่อยู่บนหน้าห้องบอส 
  ตอนที่เข้ามาเก็บพลังชีวิตต้องเต็มด้วย เก็บแล้วกระโดดลงเหวตายเลย ทำซ้ำประมาณ 
  5 ครั้ง พอครั้งต่อไปให้มาจนถึงที่ๆ เก็บเม็ดพลัง เราจะเจอกับแค็ปซูลวางอยู่ (ตอนที่มาถึงแค็ปซูลพลังชีวิตต้องเต็มด้วย) 
  พอแค็ปซูลเปิดออกมาแล้วเราจะเห็น ด.ร.ไลท์ใส่ชุดของริวในสตรีทฯ ออกมาต้อนรับเรา 
  พอฟัง ด.ร.ไลท์พูดเสร็จก็ให้เข้าไปเก็บได้เลย วิธีปล่อยคือ กด ล่างหน้ายิง เหมือนกับการปล่อยฮาโดเคนในสตรีทฯ 
  เลย แต่เราจะปล่อยได้ก็ต่อเมื่อมีพลังชีวิตเต็มหลอดเท่านั้น <br>
  ส่วนการเก็บฮาโดเคนในภาคคอมนั้นทำง่ายมาก ใช้วิธีเดียวกันแต่ไม่ต้องตายเลย แค่มาถึงรอบแรกก็มีให้แล้วครับ 
  (จริงๆ นะครับไม่เชื่อลองทำดู) <br>
  ความรุนแรงของท่าฮาโดเคน--กำจัดศัตรูทั่วไปเกือบทั้งหมดรวมทั้งบอส=นัดเดียว กำจัดศัตรูที่เราต้องใช้บัสเตอร์ยิงมันหลายๆ 
  นัด เช่นหุ่นรถบดยักษ์ในฉากตัวนิ่ม=3นัด ศัตรูตัวเดียวในเกมส์ที่ฮาโดเคนใช้ไม่ได้ผล=ซิกม่าร่าง 
  2 </p>
<p>สูตรโกง <br>
  สำหรับภาคคอมโดยเฉพาะนั้นจะมีสูตรโกงอยู่ เริ่มเล่นเกมส์มาให้เลือก Start Game 
  แล้วเราจะเริ่มมาที่ด่านทางด่วนที่เป็นโอเพนนิ่งสเตจ ตอนเริ่มมาเนี่ยแหละให้พิมพ์คีย์บอร์ดไปว่า 
  xstuff เราจะได้ของครบทุกอย่าง ทั้งอาวุธทั้ง 8 เกราะ 4 ชิ้น Life-up 8 ชิ้น Sub 
  Tank 4 ชิ้น แถมพลังที่สะสมใน Sub Tank ยังเต็มหมดทั้ง 4 กระป๋องอีกด้วย มีจำนวนชีวิตเต็ม 
  9 ตัว และได้ฮาโดเคนด้วย สูตรนี้ใช้ได้ 1 ครั้ง ถ้าใช้แล้วเมื่อผ่านด่านโอเพนนิ่งแล้ว 
  เราก็จะได้เข้าด่านซิกม่าสเตจเลย </p>
<p> ---------- THE END ----------</p>
</body>

<!-- Mirrored from home.nakhon.net/pipe/Article/megaman_x.html by HTTrack Website Copier/3.x [XR&CO'2014], Thu, 30 Jun 2022 11:11:01 GMT -->
</html>
