จากคุณ : CHAN - [26 พ.ย. 2546 20:09:47] 


ได้สิครับ ของถนัด 
นี่คือคำแนะนำเบื้องต้นนะครับ
ภาค X7 นี้จะเป็นแบบกราฟิค 3 มิติครับแต่จะไม่ตลอดเกมส์ จะเป็นฉาก 2 มิติสลับกับ 3 มิติเป็นบางครั้ง แต่ 3 มิติจะไม่เวียนหัวเหมือน Rockman Dash นะครับ คือมันจะเป็นที่กว้างแล้วเราสามารถเดินไปเดินมารอบๆ ได้--อัตราการบาดเจ็บจะแบ่งออกเป็น 3 ระดับอย่างชัดเจนคือเจ็บน้อยเช่นพวกแมลงเล็กๆ ชน ตัวเราจะไม่กระเด็นถอยหลัง แค่พลังลดแล้วตัวกระพริบ เจ็บปานกลาง จะเป็นแบบปกติเหมือนกับทุกภาคที่ผ่านๆ มา แล้วเจ็บหนัก คือนอนลงไปกองกับพื้นเลย--ภาคนี้เวลาเรากำจัดศัตรูแล้วได้เม็ดพลังมา เม็ดพลังจะลอยเข้ามาหาเราเองถ้าเราอยู่ไม่ห่างมันมาก--เม็ดฟื้นพลังเต็มหลอดสามารถหาได้จากการกำจัดศัตรูเหมือนกัน ไม่เหมือนในภาคที่ผ่านๆ มาที่มีแค่ให้เก็บเป็นที่ๆ ในฉากเท่านั้น--สำหรับการเก็บพลังในกระป๋อง E นั้นเก็บแค่เม็ดฟื้นพลังเต็มหลอดกระป๋อง E ก็จะเต็มตาม 

เกี่ยวกับตัวละคร 1
ภาคนี้สามารถเล่นพร้อมกันได้ 2 คน (หมายถึงว่าเอาตัวละครเล่นในฉากเดียวกันได้ 2 คนแต่เป็นแบบแท็คทีม) โดยวิธีการแท็คทีม(เปลี่ยนตัว) คือกด L2--ภาคนี้มีตัวละครใหม่ชื่อ AXL โดยความสามารถของ AXL คือสามารถแปลงร่างเป็นศัตรูได้โดยการกดสามเหลี่ยมค้างไว้แล้วยิงจนกว่าศัตรูจะตาย เราจะได้ DNA มา เมื่อเก็บแล้วเราก็สามารถแปลงเป็นศัตรูแล้วใช้ความสามารถของศัตรูได้ การแปลงร่างจะมีเวลาจำกัด มีศัตรูที่เราสามารถแปลงร่างได้ 5 ตัว มีอะไรบ้างเดี๋ยวจะอธิบายต่อไปนะครับ--ภาคนี้มีระบบการช่วยตัวประกันเหมือนใน X6 ทุกประการ คือ มีฉากละ 16 ตัว บางตัวจะให้ของเช่น Life-Up (เพิ่มแถบพลังชีวิต) Energy-Up (เพิ่มแถบพลังชีวิต)


เกี่ยวกับตัวละคร 2
อย่าแปลกใจว่าทำไมภาคนี้มีตัวละครแค่ Zero กับ AXL ถ้าเราช่วยตัวประกันได้ครบ 64 ตัว X พระเอกของเรื่องก็จะโผล่ออกมาเอง--ชุดเกราะของเอ็กซ์มีชุดเดียว ไม่เหมือนกับภาค X5-6 ที่มี 2 ชุด และไม่ต้องเก็บให้ครบก่อนถึงจะใช้ได้เหมือนกับ 2 ภาคนั้นด้วย เก็บชิ้นไหนใช้ชิ้นนั้นได้ทันที--การกำจัดบอสเราจะได้ Life-Up และ Energy-Up ด้วย--เกือบลืม ตัวประกันบางตัวจะให้ Part เพิ่มความสามารถมาด้วย ฉากนึงจะมีตัวให้ Part 2 ตัว--ตัวประกันภาคนี้ใจเสาะ ตายง่ายมาก ศัตรูโดนนิดโดนหน่อยก็ตายแล้ว เพราะฉะนั้นถ้าเจอตัวประกันอยู่ในวงล้อมของศัตรูให้ช่วยให้เร็วที่สุด 



เกี่ยวกับบอส มี 8 ตัวเหมือนเดิมคือ
Soldier Stonekong-คิงคอง บอสประจำด่านป่า ถ้าปราบมันได้แล้วจะได้อาวุธมาก็คือ 
X กับ AXL ได้โล่กันกระสุนศัตรู Zero ได้ท่ายืนชาร์จพลังกันกระสุนศัตรูได้ ใช้ได้ไม่จำกัดโดยกดสี่เหลี่ยมค้าง
Tornado Debonion หัวหอม บอสประจำด่านหอวิทยุ ถ้าปราบมันได้แล้วจะได้อาวุธมาก็คือ 
X กับ AXL ได้พายุ Zero ได้ดาบเสยพายุอานุภาพรุนแรงกว่าของทั้ง 2 คน ใช้ได้ไม่จำกัดโดยกดแดช(วงกลม)แล้วสามเหลี่ยม
Splash Warfly ปลาบิน บอสประจำด่านฐานทัพเรือ ถ้าปราบมันได้แล้วจะได้อาวุธมาก็คือ 
X กับ AXL ได้กระสุนน้ำ Zero ได้ทวน ดาบจะเปลี่ยนเป็นทวนโดยการเปลี่ยนเป็นอาวุธชิ้นนี้(สามารถเปลี่ยนกลับได้)ฟันได้แรงแต่ช้า สามารถแทงทวนได้โดยกดสามเหลี่ยม (ใช้ได้ไม่จำกัด)
Flame Hyyenard ไฮยีน่า (หมาไน) บอสประจำด่านลาวา ถ้าปราบมันได้แล้วจะได้อาวุธมาก็คือ
X กับ AXL ได้กระสุนไฟ Zero ได้กระสุนไฟเหมือนกัน แต่ใช้ไดไม่จำกัดโดยกดสามเหลี่ยม
Hellride Inobusky หมูป่า บอสประจำด่านสนามแข่งรถ ถ้าปราบมันได้แล้วจะได้อาวุธมาก็คือ
X กับ AXL ได้กงล้อ Zero ได้กงล้อเหมือนกัน ใช้ได้โดยการเดินแล้วกดสามเหลี่ยม ใช้ได้ไม่จำกัด
Snipe Ariquick ตัวกินมด บอสประจำด่านไซเบอร์ ถ้าปราบมันได้แล้วจะได้อาวุธมาก็คือ 
X กับ AXL ได้มิซไซล์ติดตามศัตรู Zero ได้กระสุนติดตามศัตรู ใช้ได้ไม่จำกัดโดยกดกระโดดแล้วสามเหลี่ยม
Wind Carasting อีกา บอสประจำฐานทัพอากาศ ถ้าปราบมันได้แล้วจะได้อาวุธมาก็คือ
X กับ AXL ได้บูมเมอแรง Zero ได้มีดคู่ ดาบสามารถเปลี่ยนเป็นมีดคู่ได้โดยการเลือกอาวุธชิ้นนี้ (เหมือนกับทวน) วิถีสั้น แต่จะฟันรัวกว่าดาบ แล้วสามารถปล่อยมีดสั้นบูมเมอแรงได้ โดยในขณะที่ถือมีดสั้นให้กดสามเหลี่ยม 
Vanishing Galgaroon จิงโจ้ บอสประจำฐานทัพอุโมงค์ ถ้าปราบมันได้แล้วจะได้อาวุธมาก็คือ 
X กับ AXL ได้ระเบิด Zero ก็ได้ระเบิด ใช้ได้โดยกด R2 มีจำนวนจำกัดในการใช้ตามขีดพลังอาวุธ 

บอสไหนแพ้อาวุธอะไรก็ตามนั้นเลยครับเรียงให้อยู่แล้วจากบนลงล่าง ตัวบนปราบตัวล่างลงมาเรื่อยๆ

อาวุธของซีโร่ให้กดท่าตามนั้น ส่วน 2 คนที่เหลือจะเหมือนกันโดยการกดใช้อาวุธตามปกติ แต่ถ้า X ได้ส่วนแขนมาก็สามารถชาร์จอาวุธได้



ของซ่อนในฉาก
Life-Up มี 8 ชิ้น มีทุกฉาก
Sub Tank (กระป๋อง E) ถังพลังชีวิตสำรอง มี 2 กระป๋อง อยู่ในด่านจิงโจ้และปลาบิน
W-Tank ถังพลังอาวุธสำรอง มี 1 กระป๋อง อยู่ในด่านหมูป่า
EX-Tank เพิ่มจำนวนตัวตอนเริ่มต้นจาก 2 ตัวเป็น 4 ตัว อยู่ในด่านคิงคอง
เกราะทั้ง 4 ของ X --เป็นแค็ปซูล มันจะดูเหมือนถังสีน้ำเงิน ต้องเอา X ไปยืนใกล้ๆ เท่านั้น (คนอื่นไม่ได้) แค็ปซูลจะเปิด มี 4 ชิ้น
ส่วนขา เมื่อกระโดดสามารถกดกระโดดอีกครั้งจะสามารถลอยตัวกลางอากาศได้ อยู่ในด่านคิงคอง
ส่วนลำตัว อยู่ในด่านอีกา ร่างกายแข็งแกร่งขึ้น 50% แล้วใช้ Giga Attack ทำลายศัตรูทั้งฉากได้เหมือนกับ X2 หรือเกราะฟอลคอนของ X5 โดยการกด L1กับR1พร้อมกัน
ส่วนแขน อยู่ในด่านตัวกินมด ตอนที่กำจัดศัตรูแล้วได้เม็ดพลังมันจะลอยเข้ามาหาเองแต่มันมีระยะจำกัดใช่มั๊ยครับ ส่วนหัวทำให้ระยะที่ว่ายาวขึ้น 


ต่อไปเป็นการพิชิต
ด่านเปิด แอเรียแรกเราจะได้บังคับ AXL ยิงเลเซอร์ตามทางเรื่อยๆ (ลืมบอกไป ว่าบัสเตอร์ภาคนี้สามารถล็อคเป้าได้ครับ) ลุยมาเรื่อยๆ จนถึงประตูที่มีไฟ 4 ดวง ไฟไหนแดงก็ยิงไฟนั้น สามารถเปลี่ยนเป้าที่ล็อคได้โดยการกด R2
แอเรียที่สอง เราจะได้บังคับซีโร่ เล่นมาเรื่อยๆ จนถึงบอส ตรงนี้เราสามารถแท็คทีมกับ AXL ได้ บอสไม่มีน้ำยาอะไรมาก มันปล่อยกระสุนมาก็ให้ใช้ซีโร่ปัดกระสุนกลับ แล้วก็โจมตีลำตัวท่บนของบอส

ต่อไปเป็นฉากบอสทั้ง 8 เราควรเอาเอ็กซ์ออกมาเล่นให้ได้ก่อน เพราะเอ็กซ์เป็นตัวสำคัญในเกมส์แล้ว AXL จะไม่ค่อยมีบทบาทมากในตอนหลังๆ (เดี๋ยวมีรายละเอียดเล่าให้ฟังทีหลังว่าทำไมควรรีบเอาเอ็กซ์ออกมาเล่น) เพราะฉะนั้นเราไม่ควรปราบศัตรูเรียงตามลำดับในตอนนี้นะครับ ผมจะแนะนำวิธีการพิชิตที่ผมชอบใช้ก็แล้วกัน


1. คิงคอง
เริ่มมาให้เดินไปซ้ายสุดจะมี 1 อัพซ่อนอยู่ ให้เดินลุยไปเรื่อยๆ ระหว่างทางก็จะเจอกับรูปปั้นหินหน้าลิงเยอะๆ บางอันทำลายได้ มันจะมีอันนึงที่ทำลายแล้วมี Life-Up ซ่อนอยู่ (ควรให้ซีโร่เก็บ)เดินไปเรื่อยๆ ฉากจะตัดมาเป็น 3 มิติ ฉากนี้ AXL สามารถแปลงร่างเป็นตัวที่คอยทุ่มก้อนหินใส่เราได้ (ตัวที่ 1 แล้วนะครับ) ให้แปลงร่างซะเดินไปเรื่อยๆจนฉากตัดมาเป็น 2 มิติอีกครั้งจะเจอกับรูปปั้นหินหน้าลิงแล้วทางซ้ายจะมีหลุม ลงหลุมไปช่วยตัวประกัน 2 ตัวก่อน ถ้า AXL แปลงร่างเป็นไอ้ตัวที่ว่าแล้วจะสามารถเดินฝ่าหนามได้ครับ เดินฝ่าไปช่วยทั้ง 2 ตัว แล้วกลับมาทางเดิม ถึงตอนนี้การแปลงร่างก็จะหมดฤทธิ์แล้วจะเดินฝ่าหนามกลับยังไง ก็ให้ AXL เหยียบรูปปั้นหินอันที่อยู่ใกล้ๆ หนาม แล้วกดกระโดดค้างไว้ AXL จะบินได้ ก็ให้บินข้ามหนามกลับมา ลุยต่อมาเรื่อยๆ จนมาเจอกับรูปปั้นหิน 2 ตัวเรียงกันอยู่ตามแนวตั้งข้างๆ หน้าผาสูงชัน (ที่มีตัวประกันอยู่ตรงปากหลุม) เหยียบรูปปั้นอันบนสุด แล้วให้กระโดดกลับมาทางซ้ายก็จะเจอแค็ปซูลส่วนขา (ต้องเอา X มาเก็บนะครับ เพราะฉะนั้นตอนนี้ให้จำที่ไว้ก่อน) ลุยไปเรื่อยๆ จนเจอรูปปั้นหินที่จะมีตัวขว้างหินยักษ์ยืนอยู่ใกล้ๆ ให้เหยียบรูปปั้นรอจนรูปปั้นเลื่อนไปข้างบนจะเจอกับ EX-Tank ให้ใช้ซีโร่กระโดด 2 ชั้นขึ้นไปเก็บ ลุยไปต่ออีกนิดก็จะตัดฉากเข้าไปที่ห้องบอส แต่ต้องลุยกับรองบอสก่อน มันจะเป็นหินหน้าลิงเยอะๆ หมุนวนไปวนมา ใช้ AXL ยิงสวนทางที่มันหมุนก็จะชนะอย่างง่ายดาย ต่อมาก็สู้กับบอส
บอสไม่มีน้ำยาอะไรเลย อยู่ให้ห่างใช้ AXL ยิงไปเรื่อยๆ ก็พอแล้ว ถ้ามันเรียกหินยักษ์มาก็เปลี่ยนตัวเป็นซีโร่กระโดดสองชั้นหลบก็แค่นั้นเอง 


2. หัวหอม
ด่านนี้จะเป็นบันไดวน จะเจอกับรองบอส(หอยทาก)ทันทีแต่ยังสู้ด้วยไม่ได้ บันไดวนนี้จะเป็นทางเรียบยาวตลอด มีตัวประกันให้ช่วยเป็นระยะๆ ก็อย่าให้รองบอสชิงฆ่าตัวประกันก่อนนะครับ ไปเรื่อยๆ จนถึงยอดหอก็จะสามารถสู้กับมันได้ มันโผล่จากกระดองเมื่อไหร่กระหน่ำยิงมันทันที แล้วฉากจะตัดไปที่ Area 2
Area 2 ลุยไปเรื่อยๆ เหมือนเดิม AXL สามารถแปลงร่างเป็นหุ่นที่ปล่อยม่านบาเรียได้ (ตัวที่ 2 แล้วนะครับ) แต่แปลงแล้วไม่ค่อยมีประโยชน์เท่าไหร่ ไม่ควรแปลง ลุยไปเรื่อยๆ จะเจอกับบล็อคเดี๋ยวโผล่เดี๋ยวหายอยู่กลางหลุม ต่อมาก็จะเจอกับบล็อคเดี๋ยวโผล่เดี๋ยวหายหุ้ม Life-Up ก็ให้ยืนแช่อยู่ตรงบล็อคนั้น(ควรให้ซีโร่เป็นคนเก็บ)จนมันหายก็สามารถเก็บได้เอง ตกหลุมไปก็ไม่ต้องตกใจ แค่เริ่มใหม่จากจุดที่เราตกลงมาก็แค่นั้นเอง ก็ไม่ไกลมากเท่าไหร่ ลุยต่อไปจนถึงบอสเลย
บอสนั้น ตอนแรกควรส่งซีโร่ลงสู้ก่อน มันจะระบำบัลเล่ต์พร้อมกับพายุห่อตัวมันเข้ามาหาเรา ให้เราใช้ท่ายืนชาร์จที่กดสี่เหลี่ยมค้างมันก็จะกระเด้งกลับไปเองพร้อมกับพลังชีวิตของมันจะลดลงเยอะมาก ก็ให้ยืนชาร์จค้างไว้ มันจะโง่พุ่งเข้ามาเรื่อยๆ พลังก็จะลดเรื่อยๆ แต่พอพลังมันลดครึ่งหลอดมันจะหายโง่แล้วครับ ก็เปลี่ยน AXL ลงมา ถึงตอนนี้เจ้าบอสหัวหอมก็จะปล่อยแผ่นหัวหอมใส่เรา ก็คอยกระโดดหลบแล้วยิงใส่เรื่อยๆ อย่าอยู่ใกล้ตัวมัน มันจะปล่อยพายุใส่เรา สรุปว่าก็แค่ยืนห่างๆ มันแล้วยิงใส่เรื่อยๆ ก็พอ 



3. ปลาบิน
ด่านนี้รองบอสเยอะ มี 3 ตัวด้วยกันครับ ลุยมานิดเดียวก็จะเจอกับรองบอสตัวที่ 1 เป็นเครื่องบิน อยู่ใกล้ๆ มัน (โดนตัวมันไม่เป็นไร) มันก็จะยิงกระสุนใส่เราไม่โดน จังหวะนี้ใช้ AXL ยิงสวนเลย
แอเรียต่อมาจะเป็นสามมิติตามแนวตั้ง ตรงช่วงแอเรียที่ 2-3 ฉากจะเป็นตามแนวนี้หมด ทั้ง 2 แอเรียจะมี Sub-Tank กับ Life-Up อยู่ตามซอกของลังหาดูให้ดีๆ รองบอสแอเรียที่ 2 เป็นมังกร 3 ตัว ใช้ AXL ยิงรัวๆ ก็พอแล้ว แอเรียที่ 3 มีรองบอสเป็นป้อมปืน ใช้ AXL ไปอยู่ใกล้ๆ ป้อมปืนกระสุนเล็กๆ จะยิงเราไม่โดน (แต่ถ้ามันปล่อยไฟมาก็คอยหลบเอา) ถล่มปืนเล็กให้ครบทุกกระบอกได้ก็ผ่าน ถึงแอเรียที่ 4 ลุยไปอีกนิดเดียวฉากจะตัดไปสู้กับบอสใหญ่เลย
บอสประจำด่านนี้ใช้ซีโร่สู้ มัน(บอส) จะดำน้ำโผล่มาหาเรา"ให้รีบ"ใช้ดาบพายุเสยทันที มันจะเสียพลังเยอะมาก ถ้ามันโดนพายุแล้วมันจะดำน้ำหนีแล้วโผล่มาใหม่ ก็ทำซ้ำไปเรื่อยๆ เป็นอันเสร็จพิธี ถ้าเรารีบเสยมันไม่ทันมันจะเอาทวนไล่ฟันเรา ก็ให้เราไปตั้งหลักที่แท่นยืนอื่น มันก็จะดำน้ำมาหาเรา ก็เข้าตำราเดิมเลยครับ


ลืมบอกไปว่า Life-Up ด่านปลาบินควรให้ซีโร่เก็บ และในด่านปลาบิน AXL สามารถแปลงร่างเป็นตัวขว้างระเบิดได้ (ตัวที่ 3 แล้วนะครับ)

ต่อไปนี้ของผมจะไม่เรียงตามลำดับบอสแล้วนะครับ ไปตามความสะดวก

4. หมูป่า
ด่านนี้ขี่มอไซค์เก็บกับระเบิด 20 อัน ก็จะตัดเข้าห้องบอสเลย ถ้าเก็บไม่ทันไม่เป็นไร ทางมันจะวนกลับที่เดิมเมื่อครบรอบ การเก็บระเบิดมีเวลาจำกัด แต่ไม่ต้องเร่งความเร็วให้สูงมากนัก ตอนแรกควรเก็บของและช่วยตัวประกันก่อน ตรงทางขาดแล้วมีทางแอ๊บให้ชิดขวา จะเก็บตัวประกันได้ ตรงช่วงทางแอ๊บมอไซค์จะวิ่งเร็วมากบังคับให้ดีๆ เก็บของให้ครบก่อนยังไม่ต้องเก็บกับระเบิด (นอกจากตัวประกันจะมี W-Tank กับ Life-Up ระหว่างทาง ควรใช้ซีโร่เก็บ Life-Up) พอหมดเวลาตายช่างมัน พอเริ่มตัวใหม่ค่อยเก็บกับระเบิดให้ครบ ตรงก่อนถึงทางแอ๊บคราวนี้ให้ชิดซ้ายจะได้กับระเบิดแล้วบังคับให้ดีๆ เก็บให้ครบ 20 อันก็จะได้สู้กับบอสเลย
บอสไม่ค่อยยากเท่าไหร่ มันจะปล่อยกงล้อแล้ววิ่งไปมา ใช้บัสเตอร์ของ AXL ไล่ยิงเอาก็พอ

ตอนนี้ผ่าน 4 ฉากแล้ว ตัวประกันที่ผ่านมาทั้ง 4 ฉากมี 64 ตัว ถ้าช่วยยังไม่ครบควรกลับไปช่วยก่อน ถ้าตัวประกันตายควรไปหาด่านอื่นเล่น ช่วยให้ครบตามจำนวนแล้วก็ควรฆ่าตัวตายซะ จนมีตัวเลือกว่าจะคอนทินิวหรือเลือกฉาก ให้เลือกเลือกฉาก ทีนี้ X จะโผล่ออกมา ตั้งแต่นี้ไปควรใช้ X เล่นตลอด แล้ว Life-Up ทั้งหมดให้ X เป็นคนเก็บแทน

X โผล่มาก็ให้กลับไปเก็บส่วนขาก่อนแล้วค่อยสู้บอสต่อ 


5. อีกา (ต่อไปนี้ทุกด่านควรใช้ X คู่กับซีโร่)
ตอนแรกจะสู้บนเครื่องบิน เดินไปเรื่อยๆ จะเจอกับเครื่องบินสีแดงที่กำลังควันขึ้น ให้ยืนอยู่ซักพักจะมี Life-Up ลอยมาให้รีบเก็บแล้วรีบหนีก่อนที่เครื่องบินจะระเบิด ลุยมาเรื่อยๆ ก็จะเข้าฐาน ก่อนเข้าฐานจะเจอกับรองบอสที่เป็นนก มันจะแค่บินโบไปมาเท่านั้น ใช้บัสเตอร์ชาร์จช็อตของ X ยิงแค่ 3 นัดก็เรียบร้อย
แอเรียต่อมาจะเข้าไปในฐาน ลุยไปเรื่อยๆ มันจะเป็นทางแคบให้เดิน พอผ่านทางแคบก็จะดป็นห้องกว้าง ผ่านห้องกว้างก็เป็นทางแคบ ตรงทางนี้ถ้าเจอ 4 แยกให้เลี้ยวซ้ายก็จะเจอกับแค็ปซูลส่วนลำตัว เก็บแล้วกลับมาลุยต่อไปเรื่อยๆ ก็จะเจอกับบอส
บอสด่านนี้มันจะบินอยู่ลิบๆ ใช้บัสเตอร์ชาร์จช็อตของ X สอยมัน มันจะปล่อยใบมีดหรือมิสไซล์มาก็คอยหลบ ถ้ามันลงมาหาเรา มันจะเอามีดมาไล่ทิ่มเรา ให้ใช้ซีโร่ฟันแลกกับมันเลย เปลี่ยนตัวไปเรื่อยๆ ตามที่ที่มันอยู่ก็จะเอาชนะได้


6. ตัวกินมด
ด่านนี้ AXL สามารถแปลงร่างเป็นซามูไรได้ (ตัวที่ 4 แล้วนะครับ) แต่ก็ควรให้ X กับซีโร่ลงเล่นก่อน แอเรียแรกไม่มีอะไรมาก แอเรียที่ 2 ถ้าเกิดเจอพื้นสีแดงๆ แล้วมีจุดวาร์ปอยู่ข้างบนแล้วเรากระโดดเข้าจุดวาร์ปจะเจอกับโลกกลับหัว กลับไปกลับมาก็จะเจอ Life-Up และเดินต่อไปเรื่อยๆ ในโลกปกติ จะเจอกับแค็ปซูลส่วนหัววางอยู่ลิบๆ ให้เดินไปเรื่อยๆ ก่อน จนถึงสุดทาง ไปทางขวาสุดจะเจอทางวาร์ปเข้าสู่โลกกลับหัว ให้กลับไป เดินไปเรื่อยๆ จนเจอพื้นที่สีแดงๆ ใหญ่ๆ กลับอีกทีก็จะได้ส่วนหัวมา แล้วกลับมาทางเดิมเดินต่อไปอีกนิดก็จะพบบอส
บอสจริงๆ แล้วแพ้กงล้อ แต่ชาร์จบัสเตอร์ของ X ก็สามารถเรียกความเสียหายได้เยอะมาก ไล่ยิงมันไปเรื่อยๆ จนมันเรียกป้อมปืนมารุมยิงเรา การหลบป้อมปืนนั้นแทบไม่มีทางเป็นไปได้เลยแต่ก็ไม่เป็นไร เรียกความเสียหายมันให้มากไว้ก่อน พอเอ็กซ์ใกล้ตายก็ให้ส่งซีโร่มาเล่นแทน ฟันไปเรื่อยๆ ก็จะปราบมันได้ 



7. จิงโจ้
ฉากนี้มีหุ่นให้ขับ ลุยไปเรื่อยๆ จนไปเจอบ่อน้ำพิษสีเขียว ตกลงไปก็จะพลังลดลงเรื่อยๆ แต่ถ้าขี่หุ่นก็จะสามารถเดินลุยได้ ในบ่อจะมีตัวประกันยืนอยู่ด้วย
เล่นมาจนถึงท้ายฉากจะเป็นห้องใหญ่ๆ จะมีหุ่นยนต์ที่มีคำว่า Target กำกับอยู่ ถ้ากำจัดได้ครบ 12 ตัวก็จะตัดเข้าห้องบอสเลย อย่าเพิ่งสู้กัมัน ในห้องนี้จะมีเสาสี่เหลี่ยมต้นใหญ่หลายต้น ให้ปีนเสาขึ้นไปสำรวจดูให้ครบ จะมีอยู่ 2 เสาที่มี Life-Up กับ Sub-Tank (ถัง E)วางอยู่ เก็บได้แล้วก็ให้ลงมากำจัดทั้ง 12 ตัวซะก็จะเจอกับบอส
บอสนั้นตอนแรกมันจะขี่หุ่นมาสู้ ให้ขี่หุ่นสู้กับมัน ยิงแลกเลย หุ่นมันจะระเบิด ตัวจริงของมันก็จะปรากฏ ตอนนี้ขี่หุ่นสู้จะไม่สะดวก ให้เราลงจากหุ่น (หรือไม่ก็ยิงไปเรื่อยๆ จนกว่าหุ่นจะถูกทำลาย) บอสตัวนี้เร็วมาก มันจะกระโดดไปมา รึไม่ก็ปล่อยไฟ รึไม่ก็พุ่งตัวเป็นลูกไฟเข้าใส่เรา ตอนที่มันกระโดดไปมาใช้บูมเมอแรงยิงใส่ไปเรื่อยๆ ก็เรียบร้อย 


สำหรับด่านตัวกินมดถ้ากำจัดบอสได้แล้วอยากกลับมาเก็บตัวประกันให้ครบก็ให้เอา AXL มา การแปลงร่างเป็นซามูไรจะสามารถเดินทะลุม่านบาเรียได้ มีตัวประกันบางตัวอยู่หลังม่านนั่น

8. หมาไน
ด่านนี้ตัวประกันอยู่ใกล้กับระเบิดเวลาหลายตัว รีบไปช่วยก่อนระเบิดจะทำงานนะครับ ฉากนี้ AXL สามารถแปลงร่างเป็นตัวที่บินอยู่ได้ (ตัวที่ 5 ครบแล้วนะครับ) สามารถบินขึ้นไปเก็บตัวประกันตัวนึงที่อยู่สูงๆ ได้ แต่ก็มีแค่ตัวเดียว แถมตัวประกันนั้นก็ไม่ได้ให้ของอะไร ดังนั้นไม่ต้องเอา AXL มาก็ได้ เดินลุยไปเรื่อยๆ จะเจอกับมังกรยักษ์ตัวสีแดง กำจัดตัวที่ 2 ได้ให้ลงหลุมที่มังกรตัวนั้นโผล่หัวมาไปเลย ขณะลงใหชิดซ้ายก็จะเจอกับแค็ปซูลส่วนแขน แล้วก็ลุยต่อไปเรื่อยๆ
จนถึงแอเรียที่ 2 จะมี Life-Up อยู่ระหว่างทาง แอเรียนี้ใช้ความอดทนเยอะพอสมควร เพราะจะมีกับดักที่ทำให้เราร่วงลงไปในบ่อลาวาเยอะมาก ลุยไปเรื่อยๆ ก็จะจอกับบอส 
(แอเรียนี้มีทางลัด ถ้าเกิดตายมากๆ แล้วเราหมดความอดทนล่ะก็ พอตายแล้วเริ่มใหม่ให้หมุนมุมกล้องไปทางซ้ายประมาณ 90 องศา จะเจอฝั่งอยู่ลิบๆ ใช้ X บินเกาะฝั่งนั้นก็จะถึงบอสได้อย่างรวดเร็ว)
พอมาถึงห้องบอส จะไม่ได้สู้กับบอสทันที เราจะเจอกับหุ่นยนต์ยักษ์ก่อน มันจะมีหมาไนหลายตัวลงมาจากหุ่นนั้น อย่าไปยุ่งกับมันเเพราะมันเป็นบอสตัวปลอมยิงเท่าไหร่ก็ไม่ตาย ให้ไปที่หุ่นยักษ์ ยิงที่ขามันไปเรื่อยๆ (พวกตัวปลอมจะก่อกวนเราบ้างก็อดทนไว้) ยิงไปเรื่อยๆ จนมันหยุดการเคลื่อนไหว ก็ให้ยิงอีกขานึงจนมันทรุดตัวลง ก็ให้เกาะขามันขึ้นไปก็จะเจอกับบอส บอสจะมี 3 ตัว มีตัวเดียวเท่านั้นที่เป็นตัวจริง ให้ใช้ทวนของซีโร่ กดสามเหลี่ยมลองทิ่มดู ตัวที่โดนทิ่มแล้วทำท่าเจ็บปวดนั่นแหละตัวจริง มันทั้ง 3 ตัวจะวนรอบเราบางครั้งก็จะพ่นไฟใส่ ถ้ามันย่อตัวแสดงว่ามันจะพุ่งเข้าหาเรา ก็คอยหลบไปเรื่อยๆ บางครั้งมันจะเรียกมิซไซล์จากหุ่นยักษ์มาถล่มเรา ก็ให้หลบไป แทงทวนใส่มันทุกครั้งที่มีโอกาสก็จะกำจัดมันได้ 


--Note--
Life-Up หรือ Energy-Up ที่ได้จากการเก็บระหว่างทางหรือช่วยตัวประกัน จะมีผลกับตัวละครที่เก็บไปเท่านั้น และการกำจัดบอสก็จะได้ไอเท็มทั้ง 2 อย่างเหมือนกัน แต่จะมีผลกับคนที่สามารถพิชิตบอสได้เท่านั้น ดังนั้นในตอนแรก ก็ควรให้ซีโร่เก็บก่อน ตัวประกันก็ให้ซีโร่เป็นคนช่วย แล้วตอนปราบบอสก็ควรให้ซีโร่เป็นผู้พิชิต พอได้ X มาก็ให้ X ทำแทน

ควรจะเพิ่มพลังทั้ง 2 คนให้สูงๆ AXL ไม่ต้องสนใจ เพราะ X มีพลังในการยิงสูงกว่า และเมื่อเก็บเกราะส่วนลำตัวแล้วก็จะอึดมาก ส่วนซีโร่ก็สามารถใช้อาวุธพิเศษหลายอย่างได้รุนแรงและไม่จำกัด เพราะฉะนั้น AXL มีบทบาทแค่ในการช่วยตัวประกันบางส่วนเท่านั้น

ดังนั้น พอปราบบอส 8 ตัวเสร็จฉากบอสใหญ่ก็จะปรากฏออกมา ควรให้ซีโร่และเอ็กซ์เก็บของพาวเวอร์อัพให้ครบถ้าเกิดยังมีอะไรเหลือ จากนั้นก็ให้ 2 คนนั้นเป็นคนพิชิตด่านบอสใหญ่จนจบเกมส์เลย 




ด่านบอสใหญ่มีแค่ 2 ด่าน
ด่านที่ 1 
บอสจะเป็นรถบด เราจะเจอกับบอสเลย แต่ยังสู้ไม่ได้ ให้หนีการไล่บดของมันก่อน หนีไปเรื่อยๆ ก็จะตัดไปที่แอเรีย 2 แอเรีย 2 ก็มาหนีกันต่อ ทางขาดจะมีเยอะมาก ให้รีบหนีด่วน มันจะตามบดเราอย่างไม่ลดละ ก็คอยระวังทั้งตัวมันทั้งทางขาด ปลายทางจะมี 1อัพกับเม็ดฟื้นพลังเต็มให้เก็บ เดินไปอีกแป๊บก็จะได้สู้กับบอส
บอสนั้น ควรใช้ซีโร่ฟันล้อบดมันให้ระเบิดก่อนก็จะดี ถ้ามันไม่มีล้อบดแล้วจะลดความน่ากลัวลงเยอะ มันจะมีท่าแค่ 2 ท่า คือ พุ่งชนไปมา แค่ยืนอยู่เฉยๆ ตรงข้างล่างจอก็ไม่มีอะไรแล้ว กับอีกท่าคือ มันจะปล่อยเลเซอร์จากจมูก เราจะเรียกความเสียหายมันได้ตอนที่มันถอดจมูกจะปล่อยเลเซอร์เท่านั้น จุดอ่อนของมันจริงๆ แล้วเป็นระเบิดของจิงโจ้ แต่ใช้ซีโร่ฟันรัวๆ จะสะดวกกว่า ตอนมีนกำลังจะปล่อยเลเซอร์ก็ให้รีบฟันเลย พอเลเซอร์มันกราดมาถึงเราก็ให้กระโดด 2 ชั้นหลบ เมื่อไหร่ที่มันทำท่าจะยิงเลเซอร์ก็ให้รีบฟันทันที ฟันไปเรื่อยๆ ก็จะกำจัดมันได้


ด่านที่ 2
ลุยไปเรื่อยๆ ไม่มีอะไรยาก ฉากนี้ระหว่างทางจะมีหินก้อนกลมๆ ใหญ่ๆ กลิ้งมาเหมือนในด่านคิงคอง ให้หาช่องหลบยืนอยู่เฉยๆ ก็ใช้ได้แล้ว ผ่านไป 3 ก้อน ก็จะเจอกับบอส
บอสคือ Red หัวหน้ากองกำลัง Red Alert (ซึ่งเป็นกองกำลังที่ AXL เคยสังกัดอยู่) เป็นบอสที่ถือว่ายากที่สุดในเกมส์แล้ว มันจะหายตัวไปปรากฏตามจุดต่างๆ ในระยะเวลาสั้นๆ ควรรีบหาจังหวะชาร์จยิง ท่าที่ลดพลังมันได้ดีที่สุดคือชาร์จบัสเตอร์ของเอ็กซ์ กับกระสุนติดตามศัตรูที่กดกระโดดแล้วกดสามเหลี่ยมของซีโร่ ถ้ามันโดนยิงมันจะปล่อยพลังโต้กลับทันทีให้รีบหลบ นอกจากนั้นเร้ดยังมีท่าอีก 2 ท่า คือ มันจะยืนอยู่แล้วใช้ร่างวิญญาณ 2 ร่างโจมตีเรา ให้โจมตีตัวที่ยืนอยู่ และอีกท่าคือสร้างพายุรอบๆ ตัว ก็ให้หนีห่างออกมา และอย่ายืนตำแหน่งที่มันยืนอยู่ มันจะใช้เคียวฟันเราแล้วจะเสียพลังเยอะ อยู่ไกลๆ แล้วหาโอกาสยิงไปเรื่อยๆ ถ้าพลังหมดใช้ E เติมเลยไม่ต้องเสียดาย พอกำจัดได้แล้วเราจะรู้ว่าผู้ที่อยู่เบื้องหลังเหตุการณ์ทั้งหมดคือ ซิกม่านั่นเอง (อีกแล้ว) แล้วตัวเกมส์ก็จะตัดเข้าซิกม่าสเตจ 



ซิกม่าสเตจ
ไม่มีอะไรมาก มีแค่ทางแยกหลอกเราเท่านั้น เริ่มมาเจอสามแยกตัว Y ที่มีจุดวาร์ปทั้ง 2 ข้าง ให้ไปทางขวา วาร์ปมาแล้วจะเป็นทางตรง ตรงมาเรื่อยๆ จะเจอกับกองทัพหุ่นยนต์เหมือนกับที่เราเจอมาแล้ว 12 ตัวในฉากจิงโจ้ คราวนี้มีประมาณ 20 ตัว กำจัดได้หมดก็ให้เดินเข้าจุดวาร์ป วาร์ปมาแล้วก็ให้เดินไปเรื่อยๆ จะเจอกับสามแยก มีทางเลือกว่าจะเดินไปหรือเลี้ยวขวา ให้เลี้ยวขวาเข้าประตูไป พอเข้าประตูไปก็เดินตรงไปเรื่อยๆ ก็จะเจอกับจุดวาร์ป
พอวาร์ปมาแล้วจะเจอกับจุดวาร์ปทั้ง 8 มันคือจุดรวมบอสทั้ง 8 ที่เราเคยกำจัดมาแล้ว กำจัดมันอีกรอบ ใส่ให้เต็มที่ เมื่อกำจัดได้แต่ละตัวจะมีเม็ดเพิ่มพลังชีวิตและอาวุธเต็มหลอดให้เติม (เม็ดพลังชีวิตเต็มหลอดจะทำให้พลังในกระป๋อง E เต็มไปด้วยตลอดถึงแม้ว่าพลังของเราจะลดรึไม่ก็ตาม) สรุปการปราบมีดังนี้
คิงคอง แพ้ระเบิดของจิงโจ้ (ใช้ X บัสเตอร์ชาร์จช็อตดีกว่า)
หัวหอม แพ้ท่าชาร์จที่กดสี่เหลี่ยมค้างของซีโร่ พอพลังมันลดได้ครึ่งหลอดเรียก X มาชาร์จช็อตยิงใส่ไปเรื่อยๆ
ปลาบิน แพ้ท่าพายุของซีโร่ ตอนที่มันโผล่จากน้ำขึ้นมาหาเราให้รีบเสยดาบพายุใส่ทันที
หมาไน ต้องยิงขาหุ่นยักษ์เหมือนเดิม ตัวมันแพ้ทวนของซีโร่ เปลี่ยนอาวุธเป็นทวนแล้วกดสามเหลี่ยมแทง ถ้าตัวไหนทำท่าเจ็บปวดคือตัวจริง
หมูป่า แพ้ไฟ แต่ใช้ X บัสเตอร์ชาร์จช็อตดีกว่า
ตัวกินมด แพ้กงล้อ แต่ใช้ X บัสเตอร์ชาร์จช็อตและการฟันรัวๆ ของซีโร่จะดีกว่า
อีกา แพ้มิซไซล์และกระสุนติดตาม ถ้ามันอยู่ไกลๆ ใช้อาวุธ 2 อย่างนั่นหรือบัสเตอร์ชาร์จช็อตก็ได้ ถ้ามันอยู่ใกล้ให้ใช้ซีโร่ฟันแลกเลย
จิงโจ้ ต้องเอาชนะหุ่นที่มันขี่มาก่อนเหมือนเดิม ใช้บัสเตอร์ชาร์จช็อตก็เร็วดี หุ่นระเบิดตัวของมันก็จะออกมา ใช้บูมเมอแรงปราบ หรือไม่ก็ใช้มีดสั้นบูมเมอแรงของซีโร่ก็ได้ไม่ต้องเยพลังอาวุธ (เปลี่ยนอาวุธเป็นมีดสั้นแล้วกดสามเหลี่ยมเพื่อยิงบูมเมอแรง)
กำจัดได้ครบทั้ง 8 ตัวเราก็จะได้สู้กับซิกม่า 



สู้กับซิกม่า
ซิกม่ามี 2 ร่าง ทั้ง 2 ร่างจะมีขีดพลังยาวเต็มแนวนอนของจอ แถมขีดพลังยังมีทับกัน 2 ชั้นอีกต่างหาก ชั้นแรกครึ่งหลอด ชั้นที่ 2 เต็มหลอด สรุปคือแต่ละร่างมีพลังเต็มจอกับอีกครึ่งนึง--อาวุธซิกม่าร่างแรกภาคนี้คือปืนกล มีการโจมตี 3 รูปแบบ คือ ยิงปืนชิ่ง ให้อยู่ใกล้ๆ มันแล้วหมอบฟันเอาจะสามารถหลบกระสุนได้, กระโดดไปหลังฉากยิงปืนกราดใส่เรา ให้ใช้ X หลบกระสุนเรื่อยๆ แล้วชาร์จยิงกลับ, ใช้ปืนยักษ์ยิงเลเซอร์ทางซ้ายของจอ ใช้ซีโร่แดชประชิดตัวมัน ให้ก้มแล้วฟันรัวๆ เลเซอร์จะไม่โดนเราเพราะเราก้ม ฟันรัวๆ จะเรียกความเสียหายมันได้มาก--ร่างที่สองจะกลายร่างเป็นหุ่นยักษ์ พื้นที่เราเหยียบได้จะมีแค่พื้นสี่เหลี่ยมเล็กๆ นอกนั้นเป็นหลุม ให้ยืนค่อนมาทางหน้าๆ หน่อย การโจมตีมันจะมี 5 รูปแบบ คือ กางแขนปล่อยลูกไฟ ลูกไฟจะลอยขึ้นแล้วตกลงมาใส่เรา ให้ใช่โล่กันกระสุนศัตรูของเอ็กซ์ หรือท่าชาร์จที่กดสี่เหลี่ยมค้างของซีโร่สะท้องลูกไฟกลับไปหามัน จะสามารถเรียกความเสียหายมันได้ด้วย, ปล่อยลูกไฟ 4 ลูกวนมาหาเรา ลูกไฟลูกแรกมาให้กระโดดหลบแล้วรีบแดชไปทางซ้ายทันที ลูกไฟที่เหลือจะลอยผ่านหัวเราไปอย่างฉิวเฉียด, ปล่อยเลเซอร์ที่เข็มขัด ไม่มีอะไร กระโดดหลบเฉยๆ พอเลเซอร์วกกลับมาก็กระโดดหลบอีกที, ซิกม่าพันช์ ท่าต่อยที่มีพลังและความเร็วสูงมาก ถ้าเกิดเราเผลออาจโดนต่อยร่วงเหวได้ทันที (นี่คือเหตุผลว่าทำไมถึงให้ยืนค่อนมาทางหน้าๆ ) สังเกตได้ว่าตอนไหนมันจะต่อย มันทำท่าต่อยมาให้รีบแดชหลบทันทีแล้วให้รีบยิงหรือฟันหมัดมัน, มันจะเอาตัวติดแท่นที่เรายืนพร้อมกับปล่อยลูกไฟ ให้ซีโร่ฟันตัวมันแบบแลกกันไปเลย ไฟที่มันปล่อยมาสามารถใช้ดาบปัดได้ ถ้าไม่ใช้ซีโร่ก็ให้ใช้เอ็กซ์ยิงรัวๆ จะสร้างความเสียหายให้มีน และสามารถยิงทำลายลูกไฟได้ กำจัดมันได้ก็จะพบกับฉากจบ 



ภาคนี้ไม่มีเกราะดำหรือความลับอย่างฮาโดเคนหรือเกราะทองเหมือนกับภาคที่ผ่านๆ มานะครับ ถ้าจบเกมส์ 1 รอบแล้วเกมส์จะให้เซฟ เสร็จแล้วเราสามารถเล่นรอบต่อไปได้ โดยที่ของที่เพาเวอร์อัพทุกอย่างจะยังอยู่ แถมรอบที่ 2 ยังมีการช่วยตัวประกันอยู่เหมือนเดิม โดยจะมีตัวประกันให้ช่วยใหม่ทั้งหมด เราก็สามารถเพิ่มสมรรถนะของเราด้วยการช่วยตัวประกันได้เหมือนเดิม

---------- THE END ----------